Dronning Caroline Amalie, Digt af N. F. S. Grundtvig. - Mariaklokken i Vinberød af Forfatteren til "Jens Lesberg" (Slutning). - Skibspantser for gamle Skibe, af S. Lykte. - Fra det nordiske Studentermode. - Den 28de Juni. - Ugens Politik. - Danmark paa Verdensudstillingen i London 1862. VIl.
I Skjønhedens Rige
Er Smag og Behag
Vel tidt saa ulige,
Som Nat imod Dag,
Men dog mellem Blommer,
Om Vinter og Sommer
I Rosen har alle Behag.
Paa Bjerg og i Dale,
Med Yndigheds Magt
Forsmaaer den at prale
Med glimrende Pragt,
Den velkommen byder
Hvert Me, og fryder
I Liv og i Død med sin Duft!
Den falmer, affalder,
Som alt under Sky,
Men dufter hos Balder
Og Nanna paany,
I blegnede Rødme
Den dufter med Sødme,
Tilønskes af alle nyt Liv!
I høiere Orden
Med Blomstersprogs Vid,
I Livs-Rosengaarden
Vor Dronning saa blid,
Som Nanna hos Balder,
Skjøn Rose vi kalder
Med Yndigheds Farve og Duft!
Som Rosen Hun tækkes
Idag som igaar,
Og Lykken er begges
I Livs-Efteraar:
Med blegnende Rødme
Udødelig Sødme
Har Breidabliks-Rosen i Nord!
N. F. S. Grundtvig.

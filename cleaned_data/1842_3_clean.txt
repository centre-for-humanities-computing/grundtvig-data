Mel. Dan-Konning og Herr Asbjørn Snare.
Slaverne raadte paa Østersø,
Skoven staaer deilig og grøn,
Kvinderne sukked fra Øe til Øe,
Den Sommer og den Eng saa godt kunne sammen!
Noden var stor, men og Hjelpen nær!
Det var Kong Valdemars Herrefærd!
Hedenskab Nok der var i Nord,
Bølgerne rødmed i Issefjord!
Troldene mange paa Rygens Klint
For Valdemarer sprang i Flint!
Korset og bares paa Danmarks Tog,
Derfor det skinner i Dannebrog!
Axel og Æsbern var Brødre to,
Tvillinger bedre paa Jord ei groe.
Sammen de beiled til Priis under Øe,
Sammen de stiled fuldhøi en Sø!
Valdemar Fader og Valdemar Son
Æred dem Begge i Lys og Løn!
Sammen de sove i Danevang,
Sammen de svæve i Heltesang!
Valdemar Seier, i Kjortel rod,
Blegnede over de Heltes Død;
Seier ham fulgde vel trindt paa Sø,
Venner han savned dog under He!
Længe han leved, den Danedrot,
Dannemarks Haab blev med Haaret graat!
Sammen de sank i Kveld paa Baar,
Sammen de sov i mange Aar!
Dannemarks Haab var Dagmars Søn,
Banesaar fik den Drot i Løn!
Dannemarks Haab, i Moder-Skiød,
Immer dog sover med Kinden rod!
Derfor med Vemod, lys og blid,
Mindes vi Valdemarers Tid.
Hegnet blev Marken godt det Aar,
Var det end som en Kirkegaard!
Mindet vel lader som ingen Ting,
Er dog et lønligt Kildespring!
Det er Kiærminde-Kilden god,
Springende op af Knud Lavards Blod!
Immer den risler: engang paa ny
Haabet sig svinger som Fugl i Sky!
Fuglen har sunget og synger end:
Valdemars-Tiden oprandt igjen!
Fuglen har sunget om Mai fra Jul,
Skoven staaer deilig og grøn,
Leger nu glad mellem Boge Skjul,
Den Sommer og den Eng saa godt kunne sammen!
Mel. Danmark deiligst Vang og Vænge.
Danmark under Vinters Hjerte
Tit i Fare stod,
Folde, blegnende af Smerte,
Isnen i sit Blod,
Fandt dog inderlig i Barmen,
Til sin Lykke, atter Varmen,
Som kan mellem Sund og Belte
Iis optøe og smelte!
Saa engang i Dage tolde,
Fagre Axelstad!
Graven nær, bag dine Volde,
Gamle Danmark sad,
Giøs af Kulde, dybt nedbøiet,
Sprang dog op med Ild i Hiet,
Viiste, at, naar Hjertet brænder,
Gavn gjør valne Hænder!
Danmark tit ved Paaske-Tider
Seer en Foraarsdag,
Da med Kulde Knoppen strider,
Vinder halvt sin Sag,
Mens, som Græs i lune Skove,
Kækt sig frem Fioler vove,
Smile til hver Fugl, som synger:
Tiden sig forynger!
Klarlig saa det gik forleden,
Kongedyb, hos dig,
Da for Livet og for Freden
Danmark taalde Krig,
Og den gamle Heltestamme
Knoppedes da med det Samme;
Blomster, ved det Syn i Norden,
Mylred op af Jorden!
Danmark i den unge Sommer,
Med sit lyse Haar,
Mellem sjungende Brudgommer,
Som en Dronning staaer,
Tusind Snekker Bølgen pløie,
Under Øe sig at fortøie,
Hvor end synge Bøge-Skove,
Medens Fugle sove!
Klarlig saa det gaaer i Morgen,
Naar, ved Øre-Sund,
Dronningen paa Rosen-Borgen,
I Kiærminde-Lund,
Net opstaaer de Øine klare,
Hvori bildt sig aabenbare
Gaader alle, dybe, sode,
Hvorfor Hjerter gløde!
Derfor trende Høitids-Dage,
Hvert et Danmarks Aar,
Medens Vinter-Storme brage,
Knopper melde Vaar,
Til, om Sommeren hiin unge,
Fugle, Mai og Blomster, sjunge,
Holde vi paa Mark og Vove,
Mellem Bøge-Skove!
N. F. S. Grundtvig.

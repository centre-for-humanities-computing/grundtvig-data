Skal de gamle Dages Skjald
Gno engang for Sorø sukke,
Tegne "Hviders" Arvetal
Paa de sidste Kloster-Glugge.
Skrive over Porten: sving!
Indenfor er Ingenting?
Ja, velan! endnu engang,
For Morret er Indsøen,
Klinge lydt en Klagesang
Over den og Kloster-Øen,
Svanesang fra Øster-Hav
Over Axel Hvides Grav!
Af det gamle Munkebur
Gid kun Porten var tilbage.
Som en Bautasteen af Mur
Over Klosterlivets Dage!
Men, desværre, tæt derhos
Er det værste Klostergods.
Dovenskab og dødt Latin
Var den store Munkebrøde,
Hver af os har Nok i sin,
Hvorfor stjæle fra de Døde?
Hvi stal end hver Skolepog
Drages med de døde Sprog?
Ved Latiner-Skolens Drift
Haand og Aand og Hjerte dovner,
Mens af Edder og Forgift
Høit Hukommelsen ophovner,
Gaaer frugtsommelig med To:
Indbildskhed og Overtro!
Ak! at Alt forgiæves blev
End i Søer til Dane-Boden:
Suk og Sang og Kongebrev.
Øren, som dog laae ved Roden,
Lyset, som med Lue rod
Blusser mellem Liv og Død!
Liv og Død for Sjæl og Aand,
Liv og Død for Folk og Tunger,
Ligger nu i Skolens Haand,
Haardest Død er Død af Hunger.
Haardest Kost er Steen for Vrod,
Steen-Latin for Dansken blød.
Kvædet snart halvhundred Nar,
Leet og grædt titusind Gange,
Har jeg over Danmarks Kaar:
Kildespring til Suk og Sange,
Vented immer dog fra Soer
Liv iaar for Død ifjor!
Nu da, paa et Srøvgran nær,
Timeglasset er udrundet,
Og i Lysets Aftenskiær
Snart den sidste Fugl indblundet,
Aldrig eller nu paa Fod
Dansken faaer i Sorø Vod.
Danmarks sidste Christian
Med de Ord paa Læben døde:
Brat skal over Daneland
Skues Sorøes Morgenrode,
Der for Danmarks ædle Folk
Tungen vorde Hjertets Tolk!
Der de gamle Dages Skjald,
Sagde Kongen, nu hensovet,
Holde maa og holde skal
Hvad hans Kvad har Danmark lovet,
Sole Modersmaalets Vid
I en yndig Nytaarstid!
Nu med Dane-Kongens Ord
Være maa det eller briste,
Thi ei synke kan i Jord
Konge-Ord med Stov i Kiste,
Ord med Daad maa fries ind,
Eller slaaes i Veir og Vind!
N. F. S. Grundtvig.

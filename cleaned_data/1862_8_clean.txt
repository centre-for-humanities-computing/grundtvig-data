Ei Bjergene mödes, men Venner vel,
Er end fra hinanden de fjerne,
Og glade vi modes paa Mark og Fjeld,
Alt under den samme Nordstjerne.
:,: Som Nordlys skinner i höie Nord
Den store Daad og det gode Ord! :,:
Som Skjoldungen mödte i Birkelund
Den Skjoldmö, ham lysted at fæste,
Og Ylfingen mödte ved Oresund
Sin Lilievaand med de Bedste,*)
:,: Saa altid modes i höie Nord
Den store Daad med det gode Ord! :,:
*) Efter Danmarks Krönike fandt Kong Hading sin Ragnhild mellem Norges
Fjelde, og Erik Ylfing sin Gunver hos Kong Fredegod i Leire.
Da Hading han giæsted i Nittedal,
Og Erik han giæsted i Leire,
Da fulgtes med liflige Ord i Sal
Der fælles Bedrifter og Seire,
Som fölges skal i det höie Nord
Den store Daad med det gode Ord! :,:
Nedsynke vel kunde en sjelden Gang
I Glemsel de store Idrætter,
Men vaagned dog snart ved Sagn og Sang,
Som Thor, naar han sov mellem Jætter,
Saa atter mödtes i höie Nord
Den store Daad med det gode Ord! :,:
Saa tone i Sky nu de bedste Ord
Fra Sletten, som vi kan paafinde,
Da suser vel brat i det höie Nord
Det Ry over Bjergenes Tinde:
Som Odin kvæder, saa hamrer Thor
Til Storværks Priis i det höie Nord! :,:
N. F. S. Grundtvig.

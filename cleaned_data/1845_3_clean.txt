Herlige Moder, Kraftens Brud,
Mindernes Hjem og Haabets Vugge!
Du skal ei lyde Fremmedes Bud,
Og din Hæder Barbarer ei slukke!
Fædrene kjöbte
Dyrt Dig for Staal, og Blod Dig döbte;
Værge Dig tro skal Sönners Hær,
"Til den sidste ligger paa sit Sværd:"
Det er, Moder, vor Pagt og vort Lofte!
Ved Sangens Ophör fornyedes Hurraet for "Nordens Enhed i Nordens Aand", ledsaget af 9 Kanonskud.
Pastor N. F. S. Grundtvig:
M. H.! Det er naturligviis med stor Fornöielse, jeg udbringer Danmarks Skaal, men jeg maa dog vel ved denne Leilighed med et Par Ord forsvare mig mod det gruelige Rygte, der i Germanien gaaer om min Danskhed; thi man siger der, den skal være saa barbarisk, at, kunde jeg bare, saa spiste jeg alle Tydskere med Hud og Haar. Jeg kan imidlertid forsikkre Dem, at jeg i dette Stykke er saa uskyldig som Barnet i Vuggen; thi om jeg ogsaa var en Menneske-Æder, saa vilde Tydskerne dog bestemt blive de sidste, jeg spiste, deels vel fordi de slet ikke ere efter min Smag, men dog især fordi det er Folk, der have gjort Verden meget Gavn og vil sikkert gjöre den mere endnu. Den uskyldige Anledning til det gruelige Rygte kan da kun være den Protest, jeg nedlægger mod Tydskere og alle Folk, som enten vil opsluge hele Danmark eller Noget, som dertil horer, om det saa kun var Danskheden i Slesvig, og dertil maa jeg iaften föie det velmente Önske, at Tydskerne, naar de vil spise den op, maae bide Tænderne istykker paa hvad de kalde den Danske Gröd!
Dette er mit Önske for Danmark udad, og indad vil jeg sammentrænge mine Önsker i det Ene, at hvad her er afbildet for vore Öine, virkelig maa skee, saa hvad der begroves paa Island, staaer op i Danmark; thi naar det skeer, da bliver 
 
21
Danmark, hvad jeg önsker: et Værksted for Nordens Aand, stort og verdensberömt, som hans, der nys kastede Glands baade paa Danmark og Island og Bölgerne imellem dem, ja, et aandeligt Værksted, stort og verdensberömt, som Thorvaldsens !
Herefter blev Sammes Sang: "Danmark deiligst Vang og Vænge", afsungen, ved hvis Slutning et Hurra for Danmark gjentoges, ligeledes under Kanonskud.
Candidat A. Steen:
M. H.! Man har spaaet vor Smule Danmark meget ilde i den senere Tid; der er ikke Tale om Mindre, end om vor fuldkomne Tilintetgjörelse. Det er nu vel ikke saa farligt i Grunden, som det skal see ud til, men det er alligevel godt at have en Tröst i Baggrunden, hvis Ulykken virkelig skulde skee. Og hvilken Tröst skulde vi vel kunne have, uden den, at vi ville leve i Erindringen, naar vi skulde döe og blive begravede i Tydskhed eller Barbari. Jeg troer, vi kunne i den Henseende være temmelig rolige; vort Minde har et ældgammelt Hjem, som sikkert ikke vil lukke sig for det.
See! Da den oldnordiske Heltekraft var svunden, da Middelalderens Raahed og Borgerkrige hærgede de skandinaviske Riger, da de nordiske Folk tumlede sig i Broderkrige og derved sank ned til en politisk Nullitet i Europa, da Tydskhed trængte op söndenfra, fæstede Fod og gjorde vor Regering til en tydsk Regering: da flygtede Saga til en fjern Afkrog af Jorden, hvorhen de politiske Storme ikke formaaede at trænge; der opslog hun sin Vinterbolig og hengav sig til Mindets rige Host; der gjemtes Mindet om Fortiden, hvoraf Haabet paa Fremtiden er födt. Det gjemtes med en Troskab, der fortjener vor Tak, med en Kjærlighed, der skal være vor Tröst, om den ulykkelige Stund nogensinde skulde komme. Derfor, mine Herrer! udbringer jeg en Skaal for Island, "Oldtidens Ö, Ihukommelsens vældige Tempel.1' Taknemmeligheden for, hvad Island har været os, kan ikke svække, men skal tvertimod styrke Haabet om, at det i Fremtiden aldrig maa blive os, hvad del har været, men at det
naturlige Rod; den mindre Enhed maa ikke ville aflöse sig fra Helheden, hvoraf den selv udgjör en Deel. - Det er dette Fremtids-Liv, hvortil Spirerne ligge i Nutidens Bevægelse, som jeg her fornemmelig vender min Tanke til, og hvor naturligt just her, hvor jeg seer mig omgivet af en yngre Verden, der stunder hen imod Fremtiden, allerede holder den greben og omsluttet, og i sin Tid skal have Kald til at medvirke til at skabe og danne den! Jeg udbringer saaledes en Skaal for den nordiske Folkeaand som den, der skal betrygge og udvikle vort Fædrelands Fremtid.
Pastor N. F. S. Grundtvig:
M. H.! Hvad jeg med Glæde reiser mig at takke for, det er Bragebægeret, De tömte til Minde om de gamle Bedrifter og til Varsel om nye i Nordens Aand. Stod han midt iblandt os, som vi vist alle önskede, vor Mester, Adam Öehlenschläger, som ved Aarhundredets Begyndelse qvad: Island, hellige Ö, Ihukommelsens vældigste Tempel! Bredt dit bölgende Hav freded om Oldtidens Aand! da var det ham, som skulde udtrykke vor fælles Glæde over, at dog for vi naaede Midten af Aarhundredet, begyndte kjendelig det store prophetiske Ord, der laa i hans Qvad, at gaae i Opfyldelse, saa de Yngste opflammedes af den samme Aand, som henrykte de Ældste. Men da Brage den Anden ei er selv tilstede, tor jeg ikke glemme, at det er som Tolk for Nordens Skjalde, jeg har den Ære at staae her, hvor Efterslægten hylder Oldtidens Aand, til Glæde for alle de Graae, som savnede de gamle Kæmper, men levede dog i Haabet om at see deres Æt, tröstede sig med Aandens Udödelighed.
Ja, m. H.! vel er jeg en gammel Bogorm, og naar jeg horer Island prise, som Gjemmestedet for Nordens Guld, da maa jeg nödvendig tænke paa Pergamenterne, der i vort Aarhundrede gav den fattige Ö en rig Navnkundighed; i mine Öine ere disse islandske Skindböger, om Nordens Guder og Nordens Kæmper, dog kun en dyrebar Skat som Vidnesbyrd om, at det var ikke blot Nordens Kroppe, men fremfor Alt 
 
35
de nordiske Sjæle, der havde Kæmpe-Kræfter, havde Falkesyn for Menneske-Livet i hele dets gaadefulde Udvikling og frie, kraftige Virksomhed, havde Magt over Modersmaalet, havde Heltemod til med det at trodse Munke-Latinen i dens kronede Dage, og havde endelig Aand og Dannelse lil, i det tolvte og trettende Aarhundrede, at skrive Boger paa Nordisk, som man selv i det attende Aarhundrede maatte beundre og först i det nittende kan lære at efterligne.
Naar derfor Brage-Bægeret, Asernes Billeder, Sangene i gammel Stil og hele denne nordiske Fest nödvendig drager mit Blik til Istand, da lader jeg det kun dvæle derved, fordi det islandske Vidunder, frembragt ved en Forening af Kæmper fra alle tre nordiske Riger, skjænker os det lykkeligste Varsel for Frugterne af den aandelige Forening mellem Nordens Grander, som er vore Dages store Öiemed, og som vi vel maae sige har paa denne Fest af alle tre Rigers studerende Ungdom sin nordiske Juleaften! Det er derfor mit Haab, som mit Önske, at Alt, hvad man paa Island enten opnaaede eller dog kæmpemæssig stilede efter i Nordens Aand, skal i det aandelig forenede Norden finde sin Fortsættelse, Fuldendelse og Forklaring!
Capellan F. Helweg:
M. H.! Der er flere Gange i Aften og senest af den höiærværdige Taler, som forud for mig havde Ordet, blevet peget hen paa Ihukommelsens hellige Ö, der staaer midt i Ishavet som en mægtig Grændsesteen for det vidludstrakte Skandivinavien, som man skal have ondt ved at rokke. Havde Een af denne Öes Börn, som maatte befinde sig i vor Midte, taget Ordet for at bringe Hilsen fra det Land, som har Is i sit Navn, men Ild i sit Skjöd, saa vilde det vist neppe have feilet, at en fremmed Klang vilde slaaet mod vore Ören. Fremmed vilde denne Klang være, fordi den er for oldnordisk, for reen og ublandet skandinavisk, saa vi andre vel alle uden Undtagelse derved maatte blive overbeviste om, hvormeget Fremmed vi have optaget blandt og i os. Men nu da jeg taler til Dem, kunde det maaskee ogsaa hænde, at

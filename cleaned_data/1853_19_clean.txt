Det er med særdeles Glæde, jeg byder den Danske Forenings Medlemmer af begge Kiøn Velkommen i Casinos store Sal, og synes nogen, den er for stor til os, saa var dog Verden meget større til enhver af os, da vi blev født, og desuden ligner det den gamle Snak, som vi flet ikke kan ændse, at det Danske Folk skulde være alt sor lille til i vore oplyste Tider at lade Sig see i den store Verden. Vi troer nemlig, som vore Fædre og Modre, at hvad der igrunden, menneskelig talt, glor Folk store, det er hverken Længden fra Top til Taa eller Breden mellem Skuldrene, men det er hvad der boer i dem og kommer ud af dem, og vi bestyrkes i denne Tro hvergang vi, hvad vi tit skulde, vende Biet fra os selv til det smukke Kiøn, som, skiøndt det hverken har Sin Storhed i Længden eller Vreden, dog unægtelig er bedre værd at see paa, jo mere Oplysningen stiger.
Grunden til min særdeles Glæde ved netop her i Casinos store Sal at byde den Danske Forening af begge Kiøn velkommen til Verden, den er imidlertid ikke saa dydig, som man lunde ønske, thi skiøndt jeg nødig vil troe, det skulde være den bare Egenkiærlighed, saa kan jeg dog godt see, det er endnu mindre den rene Selvfornægtelse, da det aabenbar er mig en meget fornøielig Tanke, at netop her, hvor jeg, som det syndes, forgiæves, første Gang offenlig raadte til at stifte en Dansk Forening, netop her holder den iaften sit første Møde.
Ja, De veed det allesammen saavel som jeg: enten man er Mand eller Kvinde, saa er det en Fornøielse at saae Ret og at kunne Sige til Vedkommende: sagde jeg det ikke nok! Men denne Fornøielse bliver jo nødvendig baade 
 

lidt større og ædlere, naar det til Lykke var noget Godt, vi vilde, vi tænkte og sagde, og seer nu, halv imod Forventning gaaer i Opfyldelse; thi da indskrænker Fornøielsen sig ikke til os selv, da meddeler den sig til alle dem, der tage hjertelig Deel i det Gode, der skeet. Er da nu den Danske Forening noget meget godt, som nu er ifærd med at staae Rødder baade i Hovedstaden og trindt omkring i hele Riget, saa vil det vist ogsaa fornøie alle dens tilstædeværende Medlemmer at hore, at den eneste Gang, jeg for iaften har talt i Casinos store Sal, som var midt i de stærkt bevægede, uforglemmelige Martsdage 1848, da stog det mig som et Lyn og blev seet som et Lynglimt, at en Dansk Forening af Kvinder og Mænd i Tusindtal, over hele Riget, en saadan Forening vilde ikke blot være meget ønskelig i alle Maader, men den vilde først ret binde Læsset, den vilde være uundværlig til hvad vi dengang alle glødede og mange af os sværmede for: Danmarks Riges Bestandighed, det Danske Folks Frihed, og Danskhedens Bevarelse ikke blot midt iblandt os men lige ned til Dannevirke og det lille Riges yderste Grændser.*)
Fem Aar er Siden henrundne, og det fem Aar, rigere paa store Begivenheder for det lille, men ædle, kiække Danske Folk end hele femhundrede Aar i Forveien. Vi veed det saaledes alle, hvilket frygteligt Uveir der alt i Marts 1848 trak op over Danmarks ældgamle Rige, hvordan indenlandsk Troløshed og udenlandsk Vold sammensvor sig mod Rigets Bestandighed og Folkets Frihed, hvor skammelig det Danske Navn forhaanedes, hvordan vore helligste Rettigheder krænkedes, og hvorledes Ulykkes-Fuglene kappedes om at Spaae Danmarks Rige en ynkelig Undergang og det Danske Folk evig Trældom, Skam og Skiændsel. Dette veed vi alle, men, Gud skee Lov! vi veed mere end det, vi veed ogsaa, at Kong Frederik den Syvende ei forgiæves søgde sin Styrke idet Danske Folks Kiærlighed og satte sin Ære i det Danske Folks Frihed, vi veed, det blev snart hele Verden vitterligt, at det var ikke blot i gamle Dage, der var et Dansk Folk til, vel lille af Tal, men dog stort og stærkt ved Enighed og Løvemod , naar det gjaldt Fædernelandet: Danmark, deiligst Vang og Vænge, lukt med Bølgen blaa, gjaldt Fædrenes Minde og Børnenes Haab; det blev hele Verden vitterligt, at dette Danske Folk var til endnu, baade billigt og dygtigt til at træde i Stamfædrenes lysende Spor og fornye deres Heltegjerninger. Vi veed
det endelig, at Lykken og Seiren kronede Kongens og Folkets forenede Bestræbelser til at samle og beskiærme det ældgamle Danmarks Rige, saa det seierrige Dannebrog rodfæstedes paany i det gamle Dannevirke og trodsede rolig alle Storme fra Missunde til Frederikstad; og hvad især alle Hovedstadens Indbyggere veed bedst, er, hvad vore Vine saae og vore Hjerter følde, da den Danske Hær, som med sit Bryst havde værget Fædernelandet og med sit Blod vundet Folket udødelig Ære, drog med Fred ind ad vore Porte, da Leverne i Strid stod som Lam midt iblandt os, og lod os føle, at i Danmark er Kiærligheden baade Kiækhedens Moder og Heltebaadens Kilde.
Alt dette har vi Seet og følt og giennemgaaet, siden jeg sidst stod her og kaldte med det fuglevingede Ord paa en Dansk Forening af Kvinder og Mænd over hele Riget, og det nytter ikke at gruble over, hvad en saadan Forening, hvis den da var traadt i Kraft, mulig kunde have udrettet og forebygget, men det maa staae klart for os alle, at kan en saadan Dansk Forening udrette noget til Danmarks Riges Bedste og det danske Folks Glæde, og kan den forebygge noget af hvad der truer Riget og Folket, da er en Saadan Forening endnu, langtfra at være overflødig, ikke blot ønskelig men uundværlig.
Det lader sig nemlig ikke dølge, at efter al den Kamp og Opoffrelse og al den Lykke og Seier, som de sidste Aar var Vidne til i Danmarks Rige, trues desuagtet Riget og Folket endnu af samme Undergang, Skam og Skiændsel, som i Marts 1848, og det er dobbelt sørgeligt, midt under Freden at trues med at miste alt, hvad der i Krigen blev vundet, fremfor alt Frihed og Ære!
Her er ikke Stedet til at trættes om, hvad der fornemmelig er Skyld i den beklemte, farefulde Stilling og uhyggelige Stemning, hvori alt Dansk for Øiebliktet befinder sig, og alle Saadanne Trætter nytter desuden kun lidt. Ulykken er lige stor, hvorfra den saa kommer, og man maa for mig gierne skyde hele Skylden paa en europæisk Nødvendig hed, thi det er lige klart, at skal der være Hjelp med Guds Hjelp, da maa den i Fred saavelsom i Krig udspringe af danske Bestræbelser med forenede Kræfter, og dertil, til en ægte dansk Virksomhed i alle Retninger med forenede Kræfter, dertil alene er jo den Danske Forening stiftet, og derved har jeg det glade Haab, at den i Aarenes Løb skal med Guds Hjelp udrette langt mere til Danmarks Riges Bestandighed, og til det danske Folks Ære og Glæde, end der nu lader sig forudsee, endsige beskrive!
Dog to Ting er der, som vi kan forudsee, at den
*) Vil nogen for Løiers Skyld see det beskrevet, og har "Danskeren" ved Haanden, da findes det I. 96.
Danske Forening, naar den blot faaer Lov tit at leve, vil virke uberegnelig til at fremme, og det er dansk Opmuntring og dansk Oplysning, og disse to Ting baade trænges der høilig til og kan der udrettes meget godt ved for Folket og Riget i alle Maader.
Der er nemlig, saavidt jeg veed, intet Folk, der lettere kan blive modfaldent og mismodigt end det Danske, og duer da til slet ingen Ting, men der er heller intet Folk, som ved livlig Tale og Sang i Vennelag kan lettere opmuntres og tilbagevinde med Livslysten baade Modet og Kraften til ædel Virksomhed.
Paa den anden Side er det især i de sidste fem, bevægede Aar blevet klart, at dansk Oplysning om fælles Bedste, det er Mængdens store Savn, saavel i Hovedstaden som i hele Landet, thi kun Mangel paa en saadan ægte dansk Oplysning har kunnet frembringe den ulyksalige Modsætning mellem Kiøbstæd og Land, Hovedstad og Rige, og snart imellem alle Klasser, der dog, saasandt de er danske af Byrd og Sind, igrunden maa have et fælles Bedste, der staaer høit over den smaalige personlige Fordeel sor Øieblikket.
Og hvad nu især Danmarks Hovedstad angaaer, da er der vist intet Sted paa Jorden, hvor den Oplysning vil sinde bedre Jordbund og slaae dybere Redder, at en Hovedstad uden Rige er endnu værre faren end et Rige uden Hovedstad, saa at naar det aabenbar giælder Rigets Bestandighed , da maa ingen Hovedstad skye nogen Opoffrelse, da den aabenbar selv staaer og falder med Riget.
Hvor skulde nemlig denne Oplysning staae dybere Redder end i Danmarks Hovedstad, end i det Kiøbenhavn, hvor, for to Aarhundreder siden, den dunkle Følelse af Rigets og Hovedstadens Uadskillelighed drev til de største Opoffrelser og førde til saa ærefuldt og glædeligt et Udfald, at hele Europa engang gienlød deraf, at Danmarks Hovedstad ved sit Heltemod havde frelst hele Riget! Naar derfor nu Danmarks Hovedstad stiller sig i Spidsen for den Danske Forening, først og sidst til Opmuntring og Oplysning af alt hvad Dansk er, da tvivler jeg intet Øieblik paa, at det jo engang vil staae soleklart for hele Europa, at Danmarks Hovedstad har frelst det hele Rige, ikke blot, svm før, udvortes for et Øieblik, men indvortes for et langt Tidsrum af Frihed, Lykke og Hæder.
Ja, kan man nuomstunder med en fast Villie og nogen Taalmodighed endogsaa paa en Maade sætte Liv i Borde og Stole, sagtens maa man da med en god Villie og lidt Opmuntring faae levende Folk til at styde Livet op i sig, og jo dybere nede Livet hos Danske Folk maa søges, des høiere vil det sikkert, naar det først kommer i Bevægelse, kunne stige og des klarere vil det skinne!
Saa være da den Danske Forening velkommen tillive, og være tilønsket et virksomt og velgiørende Levnetsløb fra Slægt til Slægt!
N F. S. Grundtvig.
Ugebladet "Dannebrog" bestilles i Kjøbenhavn i E. G. Iversens Boglade (St. Kjebmagergade Nr. 9); udenfor Kjøbenhavn i Bogladerne og paa Posthusene. Prisen er overalt 48 Sk. for et Fjerdingaar.
Trykt hos I. C. Scharling.

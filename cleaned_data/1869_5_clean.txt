Moder! til din Fødselsdag
Sendes dig en Sönne-Gave,
Det er Blomster smaa i Lag
Fra min lille Urtehave.
Der er ikke mange Slags,
Thi i Kunst, som og i Kaar,
Haven min er gammeldags,
Som en sællandsk Abildgaard.
Aldrig bli'r jeg blomsterklog,
Dertil let jeg kan mig stave,
Thi min lille Urtebog
Det er Faders gamle Have.
Kun hvad der jeg havde kiær
Trives i mit Urtebed,
Og paa Modens Blomster-Hær
Neppe Navnet meer jeg veed.
Kun Violer og Kiærminder,
Paaske-Guult og Pindse-Hvidt,
Rosen med de rode Kinder,
Kirsbærtræet som et Kridt,
Ambra-Stilk og Valnöd-Blad,
Krusemynt og Tusindfryd,
Kiender jeg igien saa glad,
Priser jeg som Havepryd.
Men, o Moder! dog jeg veed,
Du til Takke og vil tage,
Dine Aar i Flok henskred,
Du er fra de gamle Dage.
Gierne horer du din Son
Love dem med Jubel-Lyd,
Ingen Blomst er dig saa skiön,
Som den gamle Hjertens-Fryd.
Til et Baand om Blomster smaa
Disse Stave nu jeg binder,
Skriver rört der udenpaa:
„Præstegaardens blaa Kiærminder
„Komme her fra Kiøbenhavn,
„Ud til Moders Enkesæde,
„Önske fromt i Jesu Navn
„Herrens Fred og salig Glæde!
„Give Gud, din Hjertens-Fryd
„Voxe maa, alt som din Alder,
„Til den store Klokke Lyd
„Dig til Brudesalen kalder!
»Gid med Venner der engang
„Vi forsamles maae i Fred,
„Love Gud med Engle-Sang
„Evig for Hans Miskundhed!"
N. F. S. Grundtvig,

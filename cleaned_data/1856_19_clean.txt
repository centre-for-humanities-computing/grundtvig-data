Underlig gaaer paa Jord det til,
Underligt over al Maade,
Magen ei alle Guds Engle saae,
Mageløs, det er Guds Naade!
Menneskens Kiøn paa Jorderig
Selv er sin tungeste Gaade,
Alle Guds Engle undres paa
Menneskets Synd og Guds Naade!
Menneskens Kiøn i Børnesko
Vilde sig selv forgudet,
Moderbryst til Guds egen Sen
Blev dog en Mø bebudet!
Menneskens Kiøn i Bornesko
Legende stjal i Guds-Haven,
Derfor Guds Son i Manddoms-Aar
Lagdes for Alvor i Graven!
Menneskens Kiøn i Paradis
Døds-Træets Frugt sig lod smage,
Menneskens Kiøn i Verdens Ørk
Livs-Træet skulde opdage!
Menneskens Kiøn i Syndens Garn
Legede Skjul med de Sorte,
Menneskens Kiøn i Naadens Favn
Aabne staae Himmerigs Porte!
Menneskens Kiøn sin Gud forsvor,
Lod det i Helvede høres,
Menneskens Kiøn, med Gud forligt,
Lever dog i Ham og røres!
Menneskens Kiøn i Børnesko
Sank under Jord med Skammen,
Menneskens Kiøn i Manddoms Aar
Farer til Himmels med Gammen!
Menneskens Kiøn i Liv og Død,
Prise da maa vel sin Lykke,
Ære Guds Naades Løndom god,
Næsvished al undertrykke!
Slagne ihjel med Rettens Sværd,
Naaden os kalder tillive,
Det maae alle Guds Engle troe,
Det kan de ikke begribe!
Menneske! hvor kan du da troe,
Du, som dig selv er en Gaade,
Du skulde meer end engleklog
Klarlig begribe Guds Naade!
Mennesket kom fra Fredens Hjem,
Æventyr maatte han friste,
Skulde hos Engle i Palmely
Frydes derved paa det Sidste!
Fuglen kviddred i Morgenstund:
Vogte dig vel, du Lille!
Snogen ligger i Blomsterseng,
Snubler du, farer du ilde!
Røverne laae i Skjul paa Lur,
Mennesket tog sig ei vare,
Blomster han plukked hist og her,
Kiendte ei Frygt eller Fare.
Røverne spændte for ham Krog,
Tog alt hans Guld det røde,
Klædte ham splitternøgen af,
Saared ham og tildøde!
Der kom en Engel, der kom To,
Standsed og saae hans Elende,
Nynned alt som de fløi forbi:
Det tog en sorgelig Ende!
Da kom Guds Son i Manddom klædt,
Alting han forud vidste,
Omkomme maatte ei den Smaa,
For skulde Himlen briste.
Pokker i Vold det Røverpak
Jog han med Korses-Tegnet,
Mennesket blev tillive bragt,
Alt mellem Døde regnet.
Olje og Vin han spared ei,
Spared ei heller Umage,
Vaagne Nætter i Verdens Ork
Kosted de kronede Dage!
Dybe saa var de Ulivs-Saar
Baade i Hjerne og Hjerte,
Lægedom god for alle dem
Kosted ham dødelig Smerte.
Mennesket lærte først af Guds Søn
Inderlig sig at forbarme,
Bod at raade paa sort Armod,
Maatte sig selv han forarme.
Alt hvad han havde, gav han ud,
Gik saa i Borgen for Resten,
Mennesket lærde først af sin Gud
Ærlig at dele med Næsten.
Sidst det læres af alt paa Jord,
Hvad dog er ypperst at nævne:
Ydmyghed ret af Hjertens Grund,
Farenimag paa det Jævne!
Til vi har lært det af Guds Son,
Aldrig saa vel vi os vare,
Vi jo paa Veien til Palmestad
Snubler i Røvernes Snare!
Lovet være den gode Guds Son,
Altid han er dog ved Haanden,
Er som hans Navn og Ord saa nær,
Tjenes af Almagts-Aanden!
Jesus den Christus, er hans Navn,
I det til Himlen vi bæres,
Og som en himmelsk Samaritan
Evig han elskes og æres.

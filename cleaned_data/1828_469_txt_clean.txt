Mel. Förstkommende Maidag vort Bryllup skal staae.
For stærke er aldrig de levende Baand,
For skiöre ei heller de döde,
Og Kiærlighed virker med Lilie-Haand
De levende, lette og blöde;
:,: De vinked os hid i det venlige Lag
Til Ære for dem lyde Sangen i Dag! :,:
De levende Baand giör ei Haarene graa,
De blege ei blussende Kinder,
Saa Aarene har, naar i Snese de gaae,
Til Mærker kun smilende Minder;
:,: Det see vi paa Dem, der, med blomstrende Kaar,
Kun tælle sig gamle paa Börnenes Aar! :,:
Til Lykke da nu med det levende Baand,
I Brude-Folk, unge og gamle!
Hvad Kiærlighed virked med Lilie-Haand
End gladere Vennerne samle
:,: Naar kiærlig I juble, trods Haarene graa:
Förstkommende Maidag vort Bryllup skal staae! :,:

udfrittes du, hvoraf vi veed,
At Troen, vi bekiende,
Gaaer med Guds Folk og Menighed
Fra Ost til Verdens Ende,
Saa Troens Ord af Jesu Mund
Er Hjørnestenen allenstund
Paa Jorden for Guds-Huset.
Svar aabenlydt: hvad Gud kun veed,
Kan for sig selv bevise,
Det er, hvor Engle op og ned
End stige, Gud at prise
For Jesus hans eenbaarne Sen.
Som var i Lys og er i Løn
Paa Jorderig Guds-Ordet!
Hvad fordum sig paa Jord tildrog,
Og hvad herefter kommer,
Med ham, som sig vort Kiød paatog,
Vor Frelser og vor Dommer,
Er ei saa grant, som To er To,
Men godt vi tør Guds-Røsten troe,
Som vækker op afdøde!
Vi troe, Guds Rige kom os nær
Med Vadet og med Bordet,
Og Hjertet følde dybt, at her
Tiltaler os Livs-Ordet:
Omvender jer og giver Rum
Guds Riges Evangelium!
Da til Guds Folk I fødes.
Vi kan forstaae, at er det sandt,
Er Aanden her den rette,
Kan Daaben med vor Pagt i Pant
Vor Synde-Skyld udflette,
Da er vor Pagt, vor Tro og Daab
Saa gamle som det Himmel-Haab.
Der i vor Barm oprinder.
Det samme er vort Syndefald,
Det samme Hjertesorgen,
Det samme er Guds Naadekald,
Igaar, idag, imorgen.
Den samme er vor Frelsermand,
Den samme Port til Livets Land
Paa samme Viis oplades.
Og Jesu Aand i allen Stund
Som af ham selv udsendes,
Kun i et Ord af Jesu Mund
Modtages kan og kiendes,
Som da den første Paaskedag
Han mundlig gav sit Vennelag
Med Ordet Helligaanden.
Og kun i Ordet af sin Mund
Er Jesus her tilstade,
Er aandelig vor Troes Grund,
Vort Hjertes Lyst og Glæde;
Kun som en Virkning af hans Ord
Er ved hans Bad og ved hans Bord
Vor Salighed hans Gierning.
Os frelser kun hans Ord til os.
Ei Ordet til de andre,
Vi tør ei byde Sandhed Trods,
Vil ei i Mørket vandre;
Til dem, som først hans Ord gav Magt,
"Mit Ord til eder" har han sagt
"Er Aand og Liv" tillige.
Saa vidt som Jesu Tro og Daab
Da findes under Solen,
Og føder et livsaligt Haab
Om Liv fra Naade-Stolen,
Da lyder end hos os paa Jord
Det Pagtens, Troens, Daabens Ord,
Som Jesu Mund udtalde.
Benægteren gav op sin Lodd
I Livet, som hernede
Trods Syndens Sold og Dødens Brodd
Fra Jesus vi udlede,
Som skrevet staaer, at samme Haab
Og samme Herre, Tro og Daab
Har hele Menigheden.
N. F. S Grundtvig.

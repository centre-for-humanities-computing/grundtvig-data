Mutato nomine de vobis fabula narratur.
Der var engang en Papegøie,
               Som havde lært med megen Møie
               At abe Nattergale efter,
               Og fløited nu af alle Kræfter.
               
Hver Fugl, som sig paa Sang forstod,
               Det Krat, hvor Poppen skreg, forlod,
               Og trøstede sig ved, at længe
               Ei skrige slige Poppedrenge,
               Naar ikkun Ingen hører til;
               Thi høres er kun hvad de vil.
               Da hopped frem en liden Skade,
               Og raabte: Fugle! bier kun!
               I maa ei Krattet saa forlade.
               Den Sladderhank jeg hurtig stiller,
               Og da I om en liden Stund
               Skal høre ganske andre Triller.
               De Fugle standsede i Vangen,
               Ei for at høre Skadesangen;
               Men kun fordi det dog er Løier,
               At Skader rette Papegøier.
Den Skade fløi til Poppen hen,
               Og sagde: hør, min kære Ven!
               Og allerbedste Frænde!
               Thi hvordan vi os sno og vende,
               Man dog paa Maalet mærker let
               Vi sprunge ud af samme Æt.
Dog, Skadesnak og Skadesang
               Er mesten eet, og denne Gang
               Var Snakken virkelig saa lang,
               At det var Synd, Godtfolk at plage
               Med Ord for Ord den at gentage.
Den demonstrerte grumme vigtig
               For liden Poppedreng,
               At han ei satte Nebbet rigtig,
               Og havde ei det rette Sleng

               Med Rumpen, samt at ikke saa
               Han maatte flagre naar han sang,
               
At helst Man skulde stille staa,
               Hvis ei, dog gaa en sagte Gang,
               Og ikkun lidt for Løier hoppe;
               Thi flagrer Man kun først omkring,
               Det ikke er saa let at stoppe,
               Og før Man veed et Ord deraf
               
 Man flyver over Jord og Hav,
               Som dog er en forbandet Ting,
               Og strider imod sund Forstand.
“Du synger saamæn ei saa galt
               Forresten, men det er fatalt,
               At visse Andre, som kan bedre,
               Just nu vil Sangens Muser hædre,
               Og dersom du vil ikke tie,
               Vil ingen Fugl i Krattet bie
            	Og altsaa ikke heller høre
               Naar visse Andre Nebbet røre.
               Derfor jeg grumme gerne vilde
               Du skulde tie ganske 
stille!”
stille!
Den Poppedreng, som havde hørt,
               Det ei just kommer an paa Fagter
               Og ordenlige Rumpesving,
               Naar efter Rang i Sang Man tragter,
               Samt at det ingen hæslig Ting
               Just var, ifald Man flyve kunde
               Fra Krattet i den høie Luft,
               Fandt altsaa sine gode Grunde
               Til Latter, som ei kunde skade;
               Men ogsaa til --- det Gud forlade
               Den dumme snakkesyge Skade! ---
               At tro han fløited lystelig,
               Og blive ved med sine Skrig.
Moral.
Thi lære hver en Gundelach

               At vogte sig for vandet Snak,
               Hvorved forledes kan en Fürst,
               Som efter Skjaldenavn har Tørst,
               Til Skælden paa sin Recensent,
               Som, skønt det ei betyder stort,
               Er dog det Bedste, han har gjort,
               Men og til mere Synd paa Prent,
               Som Gud dog veed er Jammerskade
               For mange smukke rene Blade!
End lære hver en lille Fürst,
               Som efter Skjaldenavn har Tørst,
               Han ei til Synd har mere Ret
               Fordi han recensertes slet,
               At skønt med Ret ad Gundelacher

               Han ler, naar de om Konsten snakker,
               Han dog fortjente dygtig Smæk
               For alle sine dumme Kvæk,
               Og alle sine tomme Triller,
               Hvori han efterabe vil
               En Øehlenschläger og en Schiller,
               Skønt ei hans Evne strækker til
               Et ægte Konstværk at begribe,
               Langt mindre til et Sligt at give!
Nik. Fred. Sev. Grundtvig.

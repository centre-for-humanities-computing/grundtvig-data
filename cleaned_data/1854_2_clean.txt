Dette Spørgsmaal er, om ikke just i de samme Udtryk, saa dog i den samme Mening opkastet af en christelig Lægmand i et lille Skrift om "den hellige, almindelige Kirkes Love" og de "borgerlige Love", som han finder indbyrdes stridige og uforligelige, og naar jeg nu begynder med at rette paa Lægmandens Udtryk, da er det ene, fordi det feilagtige i Udtrykket hænger sammen med noget skjævt i Betragtningen af Christendommen, som slet ikke er eller kan taale at betragtes som hvad man kalder "en Lov", men er hvad den kalder sig selv "et Julebud" (Evangelium), er intet nyt Paabud eller Paalæg, men et glædeligt Budskab og et kiærligt Tilbud til alle Mennesker, som derfor aldrig kan komme i Strid med nogen borgerlig Lovgivning, med mindre en saadan Lovgivning enten forbyder Evangeliets Forkyndelse og Bekiendelse, eller vil forvandle Guds kiærlige Tilbud til en verdslig og borgerlig Lov, altsaa vil tvinge Folk til at sige, de troer paa Guds Naade i Christo og modtager med Taknemmelighed Hans kiærlige Tilbud, enten det saa er sandt eller ikke.
At der nu findes en saadan virkelig og uforligelig Strid mellem Guds fri Naade, der vil modtages ligesaa frit, som den tilbydes, og enhver Tvangs-Indretning, som lægger Dølgsmaal paa Sandheden og Mer efter at frembringe et falsk Skin af almindelig Christendom, altsaa en virkelig og uforligelig Strid mellem Christi Evangelium og enhver Stats-Kirke, der, ved verdslig Lov og Dom, vil herske i et Land, det er. saa klart, og det har jeg saa tit stræbt at indskærpe, at jeg her forudsætter det som bekiendt og uigiendriveligt.
Et andet Spørgsmaal er det derimod, om sande og oplyste Christne med god Samvittighed kan forblive i en saadan herskende Stats-Kirke eller dog i vores saakaldte Folke-Kirke, der er skildt ved sit verdslige Herredomme over Landets Indbyggere?
At nu sande Christne kan baade sindes og indtil videre forblive i en herskende Stats-Kirke, saavelsom i en herskende Kirke-Stat, som gjør det Grunde Christelige til Lov, det har Erfaringen godtgjort, hvis der ellers hos os eller nogensteds, hvor der var en herskende Stats-Kirke, endnu findes sande Christne, men at oplyste Christne nuomstunder ligesaa lidt kan holde ud at være en her-
 
5-6
skende Stats-Kirkes Redskaber, som Morten Luther og hans Slalbrødre kunde holde ud at være en herskende Kirke-Stats Redskaber, det har jeg altid følt og bekiendt, saa at kun den Opløsnings-Tilstand, hvori den Danske Stats-Kirke ligefra Aarhundredets Begyndelse befandt sig, gjorde det til Nod mueligt for en oplyst Christen at være Præst i den, og det endda kun i den Forventning, at Opløsningen vilde skride frem, saa at Sogne folkene løftes fra Sognepræsterne, ligesom Sognepræsterne havde loft dem selv fra Lære-Forskriften og Alterbogen.
Hvad der nu gjaldt om oplyste Christnes Forblivende i den Danske Stats-Kirke til 1849, det samme giælder om deres Forblivende i den saakaldte Folte-Kirke siden 1849, thi vel er deres Forblivende noget lettet ved Friheden til Udtrædelse, men derved er Udtrædelsen ogsaa betydelig lettet for de oplyste Christne, faa de maa have temmelig gode Udsigter i den fremmede Forbindelse, hvis de med god Samvittighed skal kunne forblive deri.
For mig er det altsaa Spørgsmaalet, om de oplyste Christne i den Danske Folke-Kirke har rimelig Udsigt til, at Folke-Kirken, istedenfor at frede om Tvangs-Kirkens Levninger, vil rense sig fra dem, og uddanne sig til en fri Oplysnings- og Opbpggelses-Anstalt for hele det Danske Folk?
Hertil hører fornemmelig to Ting: den ene, at Præsterne ikke mere bindes til nogen Alterbog eller Psalmebog, eller til nogen anden Lær e-Forskrift end den "Hellige Skrift", som de bedst kan forstaae og forklare den, og den anden, at alle Folke-Kirkens Medlemmer lo ses fra Sognebaandet i hele dets kirkelige Udstrækning, saa de frit kan betjene sig af hvilkensomhelst Præst i Folke-Kirken, de vil, ved alle saakaldte kirkelige Handlinger. Kan nemlig denne uundværlige Frihed vindes, saa enhver Præst med sine frivillige Kirkegængere og Altergiæster (Communikanter) udgiør en fri Menighed, eller en kirkelig Commune, der, under Statens Tilsyn, frit kan ordne sine egne aandelige Anliggender, da troer jeg, at alle oplyste Christne kan, og da ønsker og haaber eig, at alle oplyste Christne vil forblive i Folke-Kirken; jeg ønsker og haaber det, fordi jeg kan see, at dertil maae vi drives baade af folkelige og af christelige Grunde.
Som Danske Folk skal vi nemlig gierne have Saameget som mueligt tilfælles med alle vore Landsmænd og derfor, naar vi ikke kan enes med en stor Deel af dem om "Salighedens Sag", dog ikke gjøre den kirkelige Skilsmisse fra dem det mindste enten større, eller mere iøinefaldende og stødende, end Sagen Selv noder os tit.
Som oplyste Christne skal vi dernæst betænke, at ogsaa hos os er mange Sande Christne endnu lun meget maadelig oplyste, og maae aldrig, uden i yderste Nødsfald, sættes i den haarde Klemme, at de enten maatte feige os iblinde til en værgelos Stilling, som de meer eller mindre grue for, eller de med faaret Samvittighed maatte blive tilbage i en saare mislig og farlig Forbindelse.
Endelig maae vi heller ikke glemme, at selv nu, da vi, oplyste om den uforanderlige Grundvold, og om den rette Saliggjørelsens Orden i Guds-Huset af levende Stene, ikke mere staaer Fare for at skille os fra "den hellige, almindelige Kirke" ved at løsrive os fra de Lænker, den har ligget i, selv nu vilde vi dog udentvivl fattes meget af den Fasthed i Troen, det Liv i Haabet og den Kraft i Kiærligheden, som Herrens Menighed maa have, naar den skal kunne taale, som Staden paa Bjerget, at falde hele Verden i Vinene og skal kunne mægte, som Huset paa Klippen, øiensynlig at trodse alle Storme og Vandskyll, faa det maa være vort inderlige Ønske, selv sor Herrens og vor egen 
 
7-8
Skyld, at vore, saavidt mueligt, i Stilhed og Fred, til paa den onde Dag, der kommer tidsnok, at kunne staae i Guds fulde Rustning, som det er ikke nær saa let at iføre sig, som at tale, endsige da at læse og skrive derom.
Men, kan man sige: hvad nytter saa alt det, naar der dog ikke er mindste Udsigt til, at Opholdet i Folke-Kirken vil blive friere og taaleligere for oplyste Christne end det var i Stats-Kirken, men Snarere Udsigt til, at det ved den meget omtalte "Ordning af Folke-Kirkens Anliggender" vil blive langt mere tvungent, altsaa ganske Utaaleligt?
Ja, hvad det kan nytte, det maa Vorherre vide, og jeg er visselig ikke blandt dem, der venter fribaarne Forslag til Folke-Kirkens Ordning enten fra Synoder eller Commissjoner for Øieblikket, thi jeg venter snarere det Modsatte, men netop, naar det tegner til, at de oplyste Christne Snart kunde nødes til at træde ud af det kirkelige Virvar, netop da er det nødvendig!, at de gjør sig Stillingen faa klar som mueligt, og stræber at klare den for de mindre oplyste, Saa der med famlede Krafter kan arbeides paa at forebygge den altid farlige Udtrædelse, og hvis det mislykkes, da at giøre den saa rolig, velbetænkt og ordenlig, som mueligt.
Jeg er derfor aldeles enig med den christelige Lægmand om, at det er paa den høie Tid, at alle oplyste Christne i Landet, som med Guds Hjælp vil staae fast og opbygges paa den urokkelige Grundvold, træder i nærmere selskabelig Forbindelse med hinanden, og stræber paa hvert Sted at samle de mindre oplyste Christne om sig, saa vi alle kan komme lil at udgiere et Selskab for christelig Frihed, hvis ligesaa uskyldige som aabenbare Øiemed det er, at virke hvad vi kan til en saa fri Ordning af Folke-Kirkens Anliggender, at levende Christendom kan trives, modnes og frugte derinde, og derved, om mueligt, forebygge en
Skilsmisse, der selv trods al Sagtmodighed og Ydmyghed paa Lysets Side, vilde skabe en sorgelig Kløft mellem den saakaldte "Folke-Kirke" og det egenlige "Kirke-Folk".
Det er ogsaa langtfra, at jeg har opgivet Haabet om paa denne Vei at kunne undgaae en Udtrædelse, der maatte sønderrive mange kiærlige Baand, som vi maae sætte høi Priis paa, og udsætte de Smaa, baade nu og herefter, for mange Farer, som vi maae ønske dem beskærmede fra; thi Udsigterne hos os til den uundværlige Frihed i Folke-Kirken er igrunden ikke nær saa mørke, som de for Øieblikket synes.
Det er nemlig umiskiendeligt, at d e n Oplysning daglig gjør Fremskridt hos os, at "Tvang til Tro er Snak i Taaget", og at Tvang til Bekiendelse af en Tro, man ikke har, er ligesaa u christelig som u m e n n e i t e l i g, saa at i Troens og vor Saligheds Sag er Fri hed ikke blot hvad der tjener os alle bedst, men er en faa klar Betingelse for Ærlighed og Sanddruhed i vore høieste og helligste Anliggender, at alle sandhedskiærlige Mennesker maae baade indrømme og kræve den.
Mindre udbredt er vist not endnu den Oplysning hos os, at ligesom en fri Folke-Kirke, der Slet ikke befatter sig med borgerlige Forskrifter for Medlemmernes Tro og Lærdom, er den eneste, der kan hue et fribaarent Folk, og beholde omtrent hele Folket samlet i sig, Saaledes er det ogsaa den eneste Kirke-Indretning (Establishment), som den verdslige Øvrighed med Grund kan vente levende Understøttelse af, saa at den er værd at understøtte og beskærme, medens vel de Fleste endnu indbilder sig, at kun naar den verdslige Øvrighed paa romerskkeiserlig og pavelig Maneer opkaster sig til Sjælenes Herre og Hjerternes Formynder, kun da kan den regne paa fuld Lydighed og kraftig Bistand.
Jeg anseer det imidlertid for umueligt, at 
 
9-10
denne sørgelige Øine - Forblindelse kan vare længe, hvor den Oplysning voxer, at Hjerter og Sjæle i deres egne Anliggender siet ikke lader sig borgerlig beherske, og at enhver Øvrighed, ved at undergrave Undersaatternes Æarlighed og Sanddruhed paa de aandelige Enemærker, ogsaa undergraver dem paa de borgerlige og verdslige Enemærker, hvor jo dog Ærlighed og Sanddruhed maa forudsættes, naar Øvrigheden med Grund skal vente mele Indflydelse og Føielighed end den ved verdslig Magt og haandgribelige Midler kan fremtvinge.
Fremdeles, faa naar den verdslige Øvrighed først er ude af den Drom, at den ved en befalet Christendom, hvor tomt et Skin den end ellers er, dog kan sikkre sig en ubetinget, selvopoffrende christelig Martyr-Lydighed, da vit den vist findes aaben sor den jævne, menneskelige Oplysning, at naar den verdslige Øvrighed skal kunne vente, paa den ene Side, at Kiernen af Folket godvillig forbliver i den saakaldte Folke - Kirke, og paa den anden Side, at Folke - Kirkens Bisper og Præster skal i Regelen baade have Villie og Kraft til at syldestgiøre Folkets aandelige Krav og understotte Øvrigheden, da maa den, ved en høi Grad af aandelig og hiertelig Frihed i Folke-Kirken, sorge for, at de alvorligste og dygtigste Ordførere i Landet kan i Folke-Kirken finde en fri og tiltrækkende Virkekreds, og at Kirke-Gængerne i det hele, trods deres meer eller mindre forskiellige Betragtning og Behandling af Salighedens Sag, er enige om at hylde og hævde den verdslige Øvrighed, som hylder og hævder den dem alle dyrebare og umistelige Frihed.
Hvad der hidtil har forhindret denne virkelige og derhos uskyldige Verdens-Klogskab fra at giøre sig giældende hos den verdslige Øvrighed og forsinker endnu dens Anvendelse, det er naturligviis den Tankegang, der altid var den herskende hos Stats-Kirkernes saavelsom hos Kirkestatens selvgiorte Aandelighed (Gejstlighed), der aldrig har saa lidt Udsigt til at beherske Troen og Samvittighederne, at den jo sukker derefter, og aldrig har saa megen Udsigt dertil, at den jo soler sin Trang til den verdslige Arma Bistand, og har derfor altid indskærpet den verdslige Øvrighed, at om den end ikke selv havde synderlig Tro paa Stats-Kirkens Gejstlighed, kunde den dog vente sig Løn af Vorherre, naar den boldt Folket saa nær som mueligt til Troen, og maatte vente Straf af Vorherre, hvis den forsvinde denne sin helligste Pligt.
Naar imidlertid Stats-Kirken, som nu ogsaa hos os, har faaet to aabne Derre, saa Folket kan frit gaae baade ud og ind, hvad enhver Stats-Kirkes Gejstlighed gierne deilig beklager, la bor man, til Ære for den verdslige Øvrigheds Stats-Klogskab, haabe, den snart vil indsee, at en Frikstaande for at bestaae med Ære og til Gavn for andre end Medbellerne til de "visse Levebrod", maa ogsaa indvendig være saa fri som mueligt, og kan slet ikke være tjent med en Geistlighed, der ved verdslige Midler vil have sig den Myndighed og frugtbare Virksomhed sikkret, der aabenbar, midt imellem fri og kraftige Medbellere, umuelig kan enten vindes eller beholdes uden ved overlegne Aands-Gaver, udmærket folkelig Retning og ægte Nidkiærhed.
Da nu ogsaa den Danske Folke-Kirke bar den Lykke at besidde et i Stats-Kirkerne usædvanlig stort Antal af dygtige, frisindede og folkelige Præster, saa er det vist intet urimeligt Haab, at den verdslige Øvrighed, naar den bliver lidt bedre oplyst om Kirke-Sagens Vigtighed og om Stillingen i det virkelige Liv, heller vil vælge at unde Folie-Kirken en folkelig fri Indretning, end, ved en modsat Fremgangs-Maade, at drive os alle, som selv i dyre Domme maae ville kjøbe den Frihed, vi ei kan undvære, ud af Folke-Kirken, med den be-
 
11
drøvelige Udsigt, at snart vil Folkets hele gudelige Alvor og store Aands-Gaver sindes udenfor den saakaldte Folke-Kirke, som en Torn i Viet og en Brand i Næsen paa Besidderne af de "visse Levebrod", der da bestandig mere paatrængende vil plage Øvrigheden for ved den verdslige Arm ogsaa udenfor deres Kirke at tilintetgjøre den aandelige Frihed, som i deres Øine vil være "Ødelæggelsens Vederstyggelighed" !
N. F. S. Grundtvig.

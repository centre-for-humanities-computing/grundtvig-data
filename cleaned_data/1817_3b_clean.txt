Dette kan være nok til en Prøve paa, Hvordan de Smaa faae deres Text læst i Prosa, og nu komme vi da til Rimene, Hvorom Folk siger, at skulde Noget i Abeæten være vittigt, maatte det være dem, men jeg vil, for Digterens Æres Skyld, haabe, de skulde være yderlig dumme, en Parodie paa de Smaaes rimede Grovhed, lette Satire, fine Vittighed, og overalt paa deres komiske Poesie. Man kunde om disse Ting eller Uting skrive en ganske artig lille Afhandling, men her maa det være nok at Pege paa, hvordan de Smaa bære sig ad, naar de vil være vittige. At de har Barnet, kun ikke det artigste, soln en Rose i Ærmet, og som en kiærminde i Kalve-Krydset, kan man umuelig tvivle om, naar man seer, hvor tro og udelukkende de copiere det efter Naturen, thi hvem har ikke mærket, at paa og for de Smaa snakker Altinq, og at de snakke frisk væk. om Alting, baade Løst og Fast, op ad Stolperne og ned ad Væggene! hvem har ikke seet dem med stor Fornøielse tutte i en Flaske, eller brumle i en Støvle, og da bilde sig ind, de være forfærdelig vittige! hvem har ikke seet dem, naar de fik utak, og kaldtes med deres rette Navn, svare kiækt: det kan du selv være, nei du er uartig, du er en Abekat, du er det Altsammen selv, og du skulde have Dada, o.s.v. o. s.v.l Hvem er saa ubekjendt med Modens og Athenes Børn, at han ikke veed, de i Alskens Vittighed ligne hinanden paa et Haar, saa at, naar man læser de Smaaes Bøger, finder man sig indtryllet i Amme-Stuen, og naar man kommer udenfor en Amme-Stue, veed Man ikke ret, om Smaa-Folkene derinde dictere eller declamere, forfatte, eller øve sig i at læse! Hvem veed endelig ikke, at det times saavel de blot eloqvente, som de tillige literaire Smaa, at der stundum falder dem et Ord af Munden, som vi maae smile ad, enten fordi det, naar de selv forstode det, virkelig var vittigt, eller fordi det i en anden Forbindelse, som just falder os ind, vilde være det, eller fordi det lægges i Munden paa en Flaske, en Støvle, en Kiødpølse, som vi i en Hast synes har bragt det vidt, naar den blot faaer Munden op, eller endelig fordi det er reent splittergalt. Med disse unægtelige Bemærkninger for Øie, skal man vist finde, at ligesom det Umælendes Vittighed blev stillet til Skue i Julespøgen, saaledes er de Smaaes Vrængerie her sat i Gabestokken, og det er ret passende, at lade Purken betjene sig af gamle Riim, thi saaledes veed man de Smaa har for Skik, at tage Andres Vers, giøre dem gale, og saa give dem ud for original Satire.
For at nu Ingen skulde tage Feil af Digterens Hensigt med Versene, har han meget aabenhjertig kundgiort den i Fortalen, som lyder saa:
See her. Barnlille, vises dig, Hvorledes Grovhed ofte spildes.
Lær nu at være skikkelig.
Og ei af Arrighed forvildes.
Saa tidt du husker Versene,
Saa vil du dig anstandig tee.
Hvor sandt og træffende dette er sagt, vil jeg nu pege paa, i det jeg mønstrer bemeldte Riim, og jeg vil da først trække det ud, der burde være Fløimand, fordi det giver os Grebet paa dem alle, følgende nemlig:
En Tosse skriver paa hver Side
En halv SNees Skiældsord maa I vide, thi i Skiældsord bestaaer aabenbar alle Rimenes Vittighed, naar de skal anvendes paa mig, og det viser at Digteren, som da før er bemærket, har særdeles Anlag til at spille de Smaa, thi de stakkels Børn, som ikke veed forskiel paa Højre og Venstre, veed naturligviis ikke, at hvad der, sagt til dem, kan være en meger lovlig Omskrivning af deres rette Navn, sagt til Andre kun er tomme Skiældsord og grove Ukvemsord: Ord, som ikke passe sig i deres Mund, eller paa dem de siges til. Denne Forskjel mellem Øge-Navne (Kenninger) og Ukvemsord, synes overalt Mange, ihvor klar den er, ei ret at kunne finde sig i, og jeg vil derfor oplyse den med et Exempel, taget af det første Abc-Riim: naar man kalde dem der efterabe Andre, der være nu Göthe, Tick, Oehlenschläger, Calderoni, eller hvem man vil. Abekatte, da er det et Øge-Navn, som de ved egne Fortjenester have erhvervet sig, og altsaa bør tilegne sig, fremfor enten det Navn de fik i Daaben eller i Arv; naar man der med kalder dem Abekatte, der Ingen efterabe, da bliver vel Ordet det samme, men Forbindelsen giør det til et tomt Skiældsord, som kun en arrig Dreng kan bruge. Kun for saa vidt da, som det er i den rette Mund, er dette Ord i Abc-Rimet paa sit rette Sted; men om Digteren har tænkt sig Drengen saa uvorn, at han vilde kalde Præster Abekatke, naar de holdt sig til deres Bibel, skal jeg lade være usagt; kun det vil jeg sige, at vover nogen Dreng at komme ud med Sligt, da skal jeg see til at lære ham, det er af de Dage, da Drenge kunde slaae sig til Ridder paa dem ds kaldte Bibel-Ryttere.
Det andet Riim er desværre alt for sandt, thi man kan gjerne betragte de Smaa og meget Andet i vor Tid, som lutter nyt Galskab, det maa takke Vinder, hvoraf man rev Bibelen ud, for at det endda paa en Maade kan holde sammen, og det vil jeg formode er Digterens Mening, men naturligviis ikke Drengens, hvis Mening det upaatvivlelig er, at skiælde mig ud for en Bibel-Forkvakler, som han dog ikke behøvede at lede saa lavt for at finde. I øvrigt kunde det gamle-Riim med langt mindre Forandring, kommet til at indeholde en langt trøsteligere Sandhed, den nemlig, som jeg vil haabe Historien snart paa ny vil stadfæste:
I velberedte Kalve-Skind Kan Biblen herlig bindes ind. Det tredie Skiældsord skal være Criticus, og det veed man da nok, jeg er alt for ucritisk til at turde tilegne mig i den Forstand, hvori det for Andre kan være et ganske passende Øge-Navn. Det fjerde Skiældsord er en Drage, som skal findes ved Gammelstrand, hvad den har at giøre i vor Gade veed jeg naturligviis ikke, men i en Drengemund er den hjemme, uden bog vel at strække ret mange.
Den poetiske Ebbe i det femte Riim er nem at finde, og skal hos Digteren ventelig betegne det poetiske Ab, Eb, Ob, hvoraf vi rigtig nok har formeget i Landet, liden engang at regne Vandet med, men jeg har min samvittighed fri, thi jeg giør alt Mit for at bidrage til en ønskelig Ebbe i den store Syndflod.
Det sjette Riim er ganske sandt, men skal jeg være Fanden, tager man unægtelig Feil af Kjolen.
Det næste Skiældsord skal nok være Grundtvig, og jeg troer nok, at mangen een vilde heller hedde Fanden, som man veed er Ingen Ting, end det, men jeg vilde dog ikke bytte, og de Smaa skal lkke sige, jeg har brugt det imellem deres Øge-Navne, ligesom jeg tør berolige dem med, at de vist aldrig skal blive satte i Klasse med mig. Hvad Drengen ellers har meent med det Riim veed jeg ikke, men Digteren har sagtens seet, hvad der ere sandt at jeg med Satiren seer de Smaa til Bedste. I det ottende Riim er to Skiældsord, eller flere, om man vil, og her kalder Drengen, som bestandig har sig selv, og sin Fremtid i Hovedet, sagtens mig en Himmelstud og Kirketyv 
 
437-438
i Dannevirke, som han meget trættende kalder min
blaa Stilebog, har Sagt den simple Sandhed at
Apis-Kalven kan med Tiden voxe til en Himmel-
Oxe.
Dog, jeg vil ikke misbruge Læserens Taalmodighed, men kun pege endnu paa et Par af de mærkeligste Riim.
Et af dem er upaatvivlesig følgende:
En Kapellan kan gammel blive Og holder sig ved Haab ilive, hvor Drengen, i det han mener ret at sige mig en Grovhed, tillægger mig en særdeles Roes, thi naar, som her er Tilfældet, hverken Dovenskab eller den Caracteer man har taget med sig fra Academiet og sit Embede, er Skyld i at man bliver en gammel Capellan, da er det al Æren værd, at kunne holde sig ved Haab ilive, og have Munterhed nok til at tage sig lidt af de Smaaes fortsatte Opdragelse. For Resten skal de Smaa ikke glædes ved at Kapellanen kan blive gammel, thi Han tør haabe:
De Smaa det vist ei vidt skal drive.
Mens Kapellanen er ilive.
Mod dem er han en Morten Luther,
Og de er Smaadyr, Substituter,
Trods alle Marrekatte-Rænker,
Hveranden dratter, før han tænker, .
Hveranden synker, som han flyder
Som døde Sild og tørre Jyder,
Det er en Præsts Orakel-Sprog
Til hver en mundkaad Skolespøg,
Som Sandhed selv tør byde Trods,
Og arrig kalde den en Klods,
som, førend Pogen kunde væve,
Sig did opsvang, hvor Aander svæve. Dog, Stop! de Smaa kunde snart tanke, jeg tog mig det nær, at de skiælde mig ud, og maaskee blive medlidende, men det skal de ikke, thi Grovhederne gaae ligesaa let igiennem mine Øren, som igiennem deres Mund; det Eneste, der giør mig Ondt, er, at de vil være saa dumme og uartige, og jeg seer heller de slaae sig fordærvet paa mig, end andensteds, hvor de muelig kunde giøre Skade først.
Altsaa, tilbage til Digteren, som dog ikke udover at spille de uvorne Smaa, har aldeles glemt sig selv, thi det beviser følgende Riim: Det meget Qvæg du har paa Stalde
Vi Qvæglinger og Smaaqvæg kalde, thi hvordan man vender det, saae de Smaa her baade Last og Skam. Ret construeret lyder det saaledes: Vi Qvæglinger og Kalve kalde og det meget kvæg du har paa Stalde, Smaaqvæg, netop ligesom jeg, thi jeg kalder f.Ex. det meget Kvæg jeg har bundet ind i Niimbrevet Kalve eller Kvæglinger. At Drengen har havt i Sinde at giøre Nar ad mine Krøblinger, men ikke vidst hvordan han skulde bære sig ad, er for Resten klart.
I Anledning af Rimet: Zeloten er af Hundeart, Er glubsk, og løber med en Fart, vil jeg blot bemærke, at man gierne maa anvende det paa mig, thi at være Zelot og nidkiær er ingen Skam, naar man kun er det for Sandhed, naar man ikke er hundsk, taaler man godt at lignes med en Hund i Troskab mod sin Herre og Glubskhed mod Tyve og Kieltringer, og det er godt at kunde tage Benene med sig, naar man kun ikke fægter med Hælene.
Om Ulven, der siges at gaae paa Luur ved Kirken og stjæle Troens Giæs og Faar, vil jeg kun sige saameget, at dersom nogen af de Smaa har Lyst og Mod til at kalde mig en saadan Ulv, skal jeg vise ham, at jeg ikke sparer et vantro Faar. Hvad de saakaldte Troens Giæs angaaer da tiener til Efterretning, at de har aldrig været til, men Navnet har med saamegen anden Løgn kun indsneget sig i Aandens Naturhistorie, derved at man saae med Gaaseøine, og tog saa Troens Svaner for Mus. I øvrigt er det ganske passende, at Digteren lader sin lille Giæsling see Kirke, Tro og Svaner med sine egne Øine.
Endelig finder jeg et mærkeligt Prognosticon for den Lille i Rimene:
At skrive Folk et X for U
Mit Barn, forgæves prøver du.
Med Øge-Navne skal du kneise.
Og ud i Verden langt omreise.
Med Efterskriften har jeg Intet at giøre, thi der kan jeg slet ikke finde Digteren, men kun Drengen, som alt saa ventelig har skrevet den paa sin egen Haand. At for Resten Abeceten allerede paa en Maade er indført i Instituterne, tvivler jeg ikke paa, og især derfor, anseer jeg Pegepin-
 
439
den for nyttig, ligesom jeg af samme Grund vil tilføie i en Sum, hvad der i Abeceten er udeladt. Budene nemlig, der kan indbefattes i det ene: Du skal, vær en evig! pibe; Troes-Artiklerne, som ligeledes falde sammen i den ene: jeg troer, vær en evig! jeg er klogere end hele Verden; og Bønnerne som alle gaae ud paa det Ene: gid jeg bare var en Skærhodder, og havde en Pibe som Rundetaarn, saa skulde I, vær en evig, bare see Løier
Nu vil jeg haabe de Smaa nok kan stave sig frem, og stave sig til, hvad de vil baade ved at stampe imod Braadden. Seer jeg imidlertid, at de endnu behøve nogle Timers Underviisning, som den Riimbrevet gav dem, skal jeg tjene dem, thi jeg har fuldt og fast besluttet ikke at standse deres Optugtelse paa Halvvejen, men blive ved saa længe, til de lære, de ere Drenge, som skal læse bedre over, førend de vil snakke med, eller til de lære mig, at jeg er Drengen, som jeg umuelig kan troe paa deres Ord, om de end beseigle det med deres høiesie Trumf, ja om de saa viste mig, at de kan skiælde, bande og banke alle Gammelstrands Matroner baade sønder og sammen, thi det beviser i mine Øine hverken meer eller mindre, end hvad jeg veed, at de ere store Bengler, og at, naar man regner Statister, Figuranter og Klappere med, er deres Navn Legio. Gid det for Resten gaae dem vel, der ikke vide hvad de giøre, og gid de Andre maa ligge som de har redt, saa man kan faae Ørenlyd og Tid til noget Bedre.
N. F. S. Grundtvig.

Der er en Dag for Folk og Riger,
Som for hver Mand med bange Kaar,
Da gode Raad er meer end dyre,
Da Livet Hænger i et Haar,
Da alt omsonst kun synes døiet,
Da Alting løber rundt for Øiet,
Som lige gyldigt, lige galt!
Naar da man nødes til at vælge
Paa Stand imellem Ilde to,
Da er den største Nød paafærde,
Især hvor danske Slægter boe,
De spørge da hver Fugl paa Kviste:
Mon det vil bære eller briste?
Og svarer selv: det Ingen veed!
As alle Raad i denne Vaande
Kun eet er godt, det kom fra Øst,
At Gud i Vold man sig befaler,
Og følger saa sit Hjertes Røst,
Thi Livet har i Hjertet Hjemme,
Og Folkets Røst, det er Guds Stemme,
Naar Gud det giver sig i Vold!
N. F. S Grundtvig.

Har Nogen Lyst at kiende,
I Livets Høst og Vaar,
Begyndelse og Ende
Paa et lyksaligt Aar,
Han lytte, hvor det lyder,
Det Navn, som Engle fryder,
Som er, hvad det betyder,
En sikker Frelse-Havn:
Vorherres Jesu Navn!
Ja, hører alle Sjæle,
Som soge Bod for Savn!
Enhver, som ret vil knæle
I Jesu Christi Navn,
Han gladelig befinder,
For ham saa brat oprinder
Et Aar med Rosenkinder,
Med Smil, som Lykke spaae,
Med Øine himmelblaa.
Og Aaret, som begynder
Saa godt i Jesu Navn:
Stat op, du arme Synder,
Og gak til Fredens Havn!
Det holder hvad det lover,
Her vinder han, som vover,
Ei under, men langt over
Hvad han, i Kvæld og Gry,
Har drømt om Nytaars-Ny.
Thi hvordan sig og vender
I Løbet Vind og Blad,
Det Aar dog salig ender
I Lykkens Hovedstad,
Hvor Himlens Port ei lukkes,
Hvor Livets Lys ei slukkes,
Hvor Glæden, som nu vugges,
Omstraaler som en Soel
Sin høie Dronningstol.
Det volder han, som raader
I Himmel og paa Jord,
Opløser alle Gaader
Med Naadens Almagts-Ord:
Den Første og den Sidste,
Som alting Saae og vidste,
Som lod sit Hjerte briste,
At det i mange Smaa
Med Fryd kan evig staae!
Han fødtes i det Lave,
Blev der og kistelagt,
Men i de Dødes Have
Han blomstred op med Pragt,
Lyslevende han throner
Høit over alle Kroner,
Hvor evig lydt det toner:
I Jesu Christi Navn
Or Bod sor alle Savn! ,
Oprind da nu for Mange,
Lyksaligste blandt Aar!
Kom, hilst af Englesange,
Med en livsalig Vaar!
Guldlokket kom fra Østen,
Med Gloedens Væld i Røsten,
Med Rosenhaab om Hosten,
Med Bod sor alle Savn
I Jesu Christi Navn!
N. F. S. Grundtvig.

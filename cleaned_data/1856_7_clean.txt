Mel. Kirken den er et gammelt Huus.
„Skabe lad os af Muld en Mand,
Blæse Livs-Luft i hans Lunge,
Saa han kan faa paa Alt Forstand,
Mæle som vi med sin Tunge,
Herske paa Jorden som en Drot,
Giæste os paa vort høje Slot,
Tale med os som vor Næste!"
Englene Hørde det Guds Ord,
Tænkde: hvad skal det betyde?
Stiger nu Guder op af Jord,
Himmerigs-Glæden at nyde?
Ei de begreb det Gude-Sprog,
Troede paa Guds Sandhed dog,
Svared: Halleluja! Amen!
Adam hin gamle. Mand af Muld,
Levendegjort af Guds Aande,
Deilighed meer end Dyden huld,
Ramdes af Vee og af Vaande,
Ei raadte derpaa Anger Bod,
Ebbe der blev i Livets Flod,
Deden fik Magt over Livet!
Mennesket gik paa Gravsens Bredd,
Havde kun Døden for Øje,
Da gik til Korset i hans Sted
Stolkongens Son fra det Høje,
Sagde: nu sprænger jeg Dødens Baand,
Gjenfødes stal af Vand og Aand
Manden af Muld til Guds Næste!
Englene hørde det Guds Ord,
Tænkde: hvad stal det betyde?
Skal hvad der sank i sorten Jord
Atter af Vandet opskyde?
Ei de begreb det Gude-Sprog,
Troede paa Guds Naade dog,
Svared: Halleluja! Amen!
Guds-Aanden vidner aabenlydt:
Født er nu Adam den Anden,
Gammelt i ham er blevet nyt,
Lyset opgaaer i Forstanden,
Alle hans Smaa, de er Guds Børn,
Dem bærer Aanden, som Guds Ørn,
Op paa de evige Høje!
Englene sjunge: Mænd af Muld!
Lægger nu Hænderne sammen!
Til eders Frelser vennehuld
Raaber: Halleluja, Amen!
Troer, at idag alt som igaar
Mere end I og vi forstaaer,
Gjør Han, som skabde os alle!
Loft da din Rost, Guds Menighed!
Kuldet af gjenfødte Sjæle!
Lovsyng Guds Son, som kom herned:
Sandhed med Kiærligheds Mæle!
Lovsyng Guds Aand, med Liv i Favn,
Som gjør med Ord, i Jesu Navn,
Daab til Gjenfødelses-Badet!
Vox som en Piil ved Bækkens Bredd!
Vox til en Evigheds-Palme!
Aanden og Engle-Skaren med
Synger da Kiærligheds Psalme:
Manden af Muld blev Jordens Drot,
Giæster os paa vort høje Slot,
Taler med os som vor Næste!
N. F. S. Grundtvig.

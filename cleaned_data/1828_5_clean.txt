At man lærer lettere Vers end ubunden Stiil, det er, saavidt jeg beed, den første Bemærkning om Vers, jeg har læst, og de Følgende maatte gjerne været lige saa tørre, naar de kun havde været ligesaa Sunde, men da jeg nu ikke kan gjøre dem til hvad de ikke er, vilde jeg saa meget heller gjøre hin tørre men sunde Bemærkning frugtbar, hvilket da skeet, naar man i Stolen retter sig derefter, og finder Vers, som ei er værd at glemme, thi er de det, da læres de aldrig saa let, det var jo bedre saavelsom lettere at lade dem ulærte!
At nu Læse werdenen og jeg er Holst uenige, saavel den om, at alt Sandt skal gjælde, som om gode Vers og gode Skoler, det troer jeg gjerne, skjøndt jeg nødig vilde, men det skulde naturligviis ikke forhindre mig fra at gjøre gode Rim-Krøniker til Skole-Brug, naar jeg kun vidste, hvordan jeg dermed skulde bære mig ad, og var Arbeidet voxen; thi naar man har Børn, kan man kalde sig selv til Skole-Mester, hvad Øieblik, man vil, og kunde man ikke saae sine Skole-Bøger trykt, fik man her, som oftere, trøste sig ved, at man læste de bedste Skrifter, og læste dem kanskee bedst, for de bleve trykt, og at, hvad gode Vers angaaer, da løbe de endnu langt lettere igjennem Øret, end igiennem Øjnene, saa til at holde Skole med dem behover man egenlig slet ikke Bogstaver!
Men det har hidtil været min Sorg, at jeg ikke kunde hitte paa at gjøre Kundskabs-Vers, som Børnene gad hørt, og jeg gad havt, de skulde huske, naar de graanede; og
 
146
et af mine vragede Forsøg er hvad jeg her lader trykke, dog ikke fordi jeg mener, at hvad jeg vrager nødvendig maa tækkes den Verden, der vrager hvad jeg udvælger; thi hvem i al Verden læser theologisk Maanedskrift, eller hvad skub de ikke Verden vrage, naar det findes der! Nei, jeg lader Rimene trykke, fordi jeg finder dem gode nok til at læses for en Gang eller to, af hvem der ikke korser sig for første Mose-Bog, og hvem der gjør det, forseer sig vist ikke paa mine Vers!
Men hvi udvikler jeg da ikke hellere, for christelige Læsere, mine Tanker om Poestens Forhold til Christendommen, og om Maaden, hvorpaa vi skulde stræbe at undgaae de Klipper og Skjær, man hidtil stødte paa.
Egenlig veed jeg det ikke, thi jeg veed kun, at dertil føler jeg for Øjeblikket hverken Lyst eller Drist, men jeg tænker, det kommer vel nærmest deraf, at jeg nu hardtad er ligesaa kjed af mine egne Betragtninger, som saalænge af dem. Verden skatter, kjed af alle Udviklinger, hvorved Sagen selv ei bliver mindre indviklet, og det bliver hverken Kirke-Sagen eller Skole-Sagen ved Beskrivelsen, men kun ved Frembringelsen af hvad vi fattes! Skjævheden af den herskende Tanke - Gang er derfor langt mindre vor Tids Pestilense, end den herskende Indbildning, at naar man fik Tanke-Gangen rettet, var Alt i sin Orden, da Tanke-Gangen dog kun er Viser-Gangen paa Uhr-Skiven, som man vel med Fingrene kan fremme, men kun forgjæves, naar Uhret ikke gaaer. Hvad man raabde paa i forrige Aarhundrede: det Praktiske, det er og bliver Hoved-Sagen i Livet, i det Aandelige saavelsom i det Legemlige, hvorfor ogsaa Apostelen vidner, at Guds Rige bestaaer ikke i Snak men i Kraft, hvad man kun derfor bespottelig anvendte paa Guds Ord, fordi det er ikke Snak men Kraft, en Guds Kraft, som, hvor den annammes, virkelig
 
147
frembringer hvad den levende udtrykker! Da Aand og Praxis var blevet antichristelige, hjalp hverken Lovtaler over Messias, eller grundige Bibel-Forsvar, de hjelpe nu ikke heller, men christelig Aand og Praxis skal hjelpe, og da bliver Tanke-Gangen, selv hos Uchristne, saa christelig som det er mueligt, og, for ikke praktisk at nedbryde min egen Theori, vil jeg afbryde.
Hvad er det, vi skue,
Paa græsgrønne Tue
Med Høielofts-Tag:
Hvor Skyerne blaane,
Hvor Natten har Maane,
Og Solen gjør Dag;
Hvor Stjernerne blinke,
Hvor Blomsterne vinke,
Hvor Skibene gaae;
Hvor Bjerge og Dale,
Og Hytter og Sale,
Gjør store og smaa;
Hvor Ormene krybe,
Hvor Fuglene flyve,
Og Fluerne med,
Hvor Havet og Landet,
Hvor Ilden og Vandet,
I Strid finde Sted;
Hvor Dyrenes Gange
Og Navne er mange.
Som selv de ei veed,
Mens kun over Vrimlen
Sig høiner mod Himlen
Een Menneskehed,
Hvad er det, vort Øie,
I Dal og paa Høie,
Vidunderlig seer,
Og hvad mon vi ere,
Vi Blandinger sære
Af Lys og af Leer,
Som dertil fik Evne,
At tælle og nævne
Og tænke paa Alt,
Men ikke den Vælde,
At satte paa Nælde
Et Blad som affaldt,
See Ingen, som mægter,
Hvad Skæbnen os nægter,
Men kan dog forstaae,
Af Vugger og Grave,
At Høie som Lave
Kun lidet formaae?
Hvad er vi da Andet,
Med Ilden og Vandet,
Med Fisk og med Fugl,
End værk af den Høie,
Som, dulgt for vort Øie,
Dog seer os i Skjul:
Den underlig Store,
Hvis Finger vi spore
I Soel og i Siv,
Som veed, hvad vi mene,
Og raader alene
For Død og for Liv!
Hvad er det vort Øre
Kan mærke og høre.
Som aldrig vi saae,
Hvor Stormene suse,
Og Bølgerne bruse,
Og Klokkerne slaae,
Hvor Hornene runge,
Hvor Fuglene sjunge
Med Stigen og Fald,
Hvor Toner udtrænge
Fra Struber og Strænge
I tusinde Tal;
Hvor rullende Torden
Fuldhøit over Jorden
Gjenlyder i Sky,
Mens Lynene knittre,
Saa Bjergene sittre,
Og Kæmpene flye?
Hvad er det, vi høre,
Naar Læber sig røre
Hos Menneske-Børn,
Hvad er det for Vinger,
Hvorpaa sig opsvinger
Vor Sjæl som en Ørn?
Ia, Menneske-Stemme!
Hvor haver han hjemme.
Den Fremmedes Søn,
Som kom fra det Fjerne,
Til Hjerte og Hjerne,
At fostres i Løn,
Og haver sin Vugge,
Bag Højelofts Glugge,
I Øret sin Junge,
Sin Gang-Vogn paa Tunge,
Sin Værge i Tand,
I Panden Høi-Sale,
Og Højelofts-Svale
Paa Læbernes Rand,
Og springer fra Oven
I Dybet forvoven,
Saa let som en Vind,
Og falder saa ind.
Som lystig beruset.
Med Døren i Huset,
I fremmede Sale,
Til Død eller Dvale,
Til Fryd eller Sorg,
Men sidder tillige,
Som sært er at sige,
Paa Fædrene-Borg?
'Hvor har dog vel hjemme
Det Ord, som fik Stemme
Paa Tunger af Stov,
Gaaer lukt gjennem Øre,
Kan Tankerne føre.
Som Vindene Lov,
Kan Hjerter bevæge,
Saa Glæderne lege.
Som Fiske i Vand,
Men og, saa derinde
Mon Smerter oprinde.
Som Bølger i Strand;
Kan rulle som Torden
Med Lyn over Jorden,
Slaae Revner i Fjeld,
Kan Blomster i Flokke
Af Støvet oplokke,
Som rislende Væld,
Kan klukke, kan runge,
Kan storme, kan sjunge,
Kan døe, og opstaae,
Har Tanken i Lænke,
Kan meer end vi tænke,
End sige da saae?
Hvad selv sig som Gaader
Kun finder, ei raader.
For Alt er i Gjæld,
Til Den, som paa Vinger
Med Vidskab udspringer
Af Evigheds Vald,
Kun Ham, i det Høie,
Som skabde det Øie,
Der finder hans Spor,
Han lærte vor Tunge
At tale og sjunge,
Han skabde vort Ørd!
Da Støv laae i Mørke,
Da Haver, med Ørke,
Stod dybt under Vand,
Da Øre og Øie
Var kun hos den Høie,
Den Evigheds-Mand;
Da aanded Han over
De kulsorte Vover,
Da toned Hans Ørd:
Skin, Lys over Mørke!
Skin, Soel over Ørke!
Løft Hoved, du Jord!
Læg, Sand, dig i Lave,
Til Dæmming for Have!
Groe, Tue, dig grøn!
Spring Rose, med Lilje,
Paa græsgrønne Tilje,
I Kjortelen skiøn!
Op, Træer, nu alle.
Som Navnene falde
I Dagning og Kveld,
Med Naale og Blade!
Hver søge sit Stade
Paa Mark og paa Fjeld!
Vær snart til at føde
Din bugnende Grøde,
Du storladne Hav!
Viis, Luft under Himlen,
I Vingeslægt-Vrimlen,
Hvad Kraft Jeg dig gav!
Opspringer med Glæde,
Gestaltede Spæde,
Af Jorderigs Dyb!
Opmylrer af Mulde
I Varme og Kulde,
Utallige Kryb!
Saa klang det fra Oven,
Og Luften og Voven
De gjorde, som sagt,
Og Bjerge med Dale
De lod sig befale,
Saa Ørdet fik Magt.
Da Gienlyd af Stemme
Fik Klipper i Gjemme,
Som Fuglenes Bryst;
Hvad Ørdet gav Øre,
Fik Drift til at høre
Paa Guddommens Røst.
See, sagde den Første,
Nu gjør Vi det Største,
Som Støvet er til,
En Skabning Vi signe,
Til Ørdet at ligne,
Saameget han vil!
Stig høit under Himlen,
Staae høit, over Vrimlen
I Jorderigs Dal,
Du Jord-Klimp hin fine,
Med bydende Mine,
Som Konger i Sal!
Saa taled den Milde,
Det Levendes Kilde,
Den Gudernes Gud,
As Gudsommer-Varmen
Han aanded i Barmen
Paa Støv-Kongen prud.
Det gjorde den Gode,
Saa rundet af Node
Er Menneskens Kjøn!
Saa Ordet, I unge,
Paa Menneske-Tunge
Har avlet en Søn!
Den Sen maa dog lære
Sin Fader at ære,
Og prise med Flid;
Det Ord uden Mage,
Som skabde saa fage
Al Verden saa vid!
Ia, priser med Glæde,
I Puslinger spæde.
Det Almagtens Ord,
Af Godhedens Kilde,
Som ydmyg sig vilde
Forplante paa Jord!
I Menneske-Tunger!
O, taler og sjunger
Dog som I har Byrd!
Hvis den I forglemme,
Da arve jer Stemme
Umælende Dyr!
Søndag og Mandag,
Tirsdag og Onsdag,
Torsdag og Fredag,
Saa vi dem kalde.
Dagene Alle,
To Gange tre.
Skabelsens Døgne,
Daadfulde, søgne,
Sære at see!
Himlen for Oven,
Marken og Voven,
Fuglen og Skoven,
Dyrene milde:
Tamme og vilde,
Himmerigs Slot,
Jorderigs Drot,
Skaberen skued,
Ham det og hued
Altsammen godt!
Søndag og Mandag,
Tirsdag og Onsdag,
Torsdag og Fredag,
Døgnene travle
Ro skulde avle:
Lørdag tilsmile
Skabningen Hvile,
Alt som det lød:
Verden er færdig,
Skaberen værdig,
Hvilen er sød!
Ordet sig hviled,
Englene smiled,
Sjungende hver:
Hvilen ei bryder
Arbeid som fryder
Den, vi har kjær!
Store Guds Under!
Mennesket blunder,
Skaberen bød:
Tril nu, Guld-Terning,
Kjærligheds-Gjerning
Hvile gjør s ød!
Skabningen hviled.
Drømmende smiled
Jord-Drotten prud,
Vaagned at skue
Vom over Tue
Eva, sin Brud!
Mennesket sagde:
Navn jeg tillagde
Fugle og Dyr,
Kunde dog Mage
Aldrig opdage
Til mig i Byrd!
Dig kun o Kvinde!
Dig sin Veninde
Kalder min Aand,
Du, ingen Anden,
Tage af Manden;
Hellige Baand!
Herlig var Gaven,
Deilig var Haven,
Plantet af Gud!
Salig blev Manden,
Adam, selvanden,
Lød de Guds Bud!
Kongen, vor Fader,
Kun hvad os skader,
Under os ei,
Kun naar os smager,
Hvad os bedrager,
Gud siger Nei!
Faderen taler,
Kongen befaler,
Loven udgaaer;
Dunkel er Nytten,
Fristerens Lytten
ulykke spaaer!
Adam og Eve!
Evig I leve!
Liv er min Lyst!
Alt paa jer Kugle,
Fiske som Fugle,
Følge jer Rost!
Gjorer og bruger
Alt hvad jer huger,
Kongelig frit!
Kun I besinde,
Drages til Minde:
Riger er mit!
Træerne tvende,
Nemme at tjende,
Seer I dem hist!
Glæden og Nøden,
Livet og Deden,
Voxe paa Kvist!
Her voxer Livet,
Skjænket og givet
Troende Sind;
Hist under Dække
Døden sor Gjække
Spiller med Skin!
Saa til de Unge
Faderens Tunge
Føied sit Ord;
Vel han det vidste,
Daarskaber friste
Ungdom paa Jord!
Die og Øre!
Hvad kan forføre
Eder fra Gud?
Lyset Han gjorde.
Støv kom til Orde,
Kun paa Hans Bud!
Farver som prale,
Smigrende Tale,
Kildrende Røst,
Ak, de forføre
Die og Øre
Her, som i Øst!
Slangen i Bugter
Gifttræets Frugter
Priser endnu,
Hvidslende: Kvinde!
See, hvor de skinne,
Deilig som Du!
Vel maae de skinne,
Lys er der inde,
Teer sig i Glands;
Lyster dig ikke,
Yndigste Flikke,
Soelstraale-Krands?
Døden i Lyset!
Hvem har ei gyset
For den som Børn!
Soelret paa Vinger
Dog sig opsvinger
Dristige Ørn!
Vovehals Vinder,
Tvivleren finder,
Lyset er godt!
Ondt maa man rønne,
For man kan skjønne
Hvad der er godt!
Bange for Skarnet,
Mødes i Barnet
Engel og Fæ,
Daaren usyndig
Skyer ukyndig
Kundskabens Træ;
Men skal man kige
Klart i Guds Rige,
Lys maa der til,
Gud maa vel lide
Fleer ved sin Side,
Naar man kun vil!
Hvide og røde
Frygterne gløde,
Frugten forgaaer;
Talen paa Skruer
Frister og huer,
Tvivlen opstaaer!
Fristeren gjækker,
Frugien ei rakker,
Føier kun til:
Selv maa du raade,
Liv er en Gaade,
Lykken et Spil!
Morskab jeg søger,
Stundum jeg spøger,
Underlig stemt,
Lyster at blande
Tant med det Sande,
Alvor med Skjemt!
Det var jo ilde,
Om du sor silde
Gjækket dig fandt;
Vov ei at synde,
Nøies med Ynde,
Viisdom er Tant!
Pirret og ægget,
Lokket og gjækket,
Moderen faldt,
Haanden sig strakde,
Frugten hun smagde,
Livet det gjaldt!
Daaret, tilskyndet,
Eva har syndet,
Adam det seer,
Født er nu Smette,
Hoved og Hjerte
Stemme ei meer!
Helligt er Budet,
Kvinden forgudet,
Hovedet ørt,
Iden er syndig,
Eva er yndig,
Adam forført!
Skamfulde skues
Begge, og blues,
Nøgne de staae,
Skammen de hade,
Skjule med Blade,
Synden ei faa!
Skumringen svaler,
Skaberen taler:
Adam! hvor nu?
Nødig vil Øre
Dommeren høre,
Skyld foder Gru.
Helst nu i Skygge
Adam vil bygge,
lyset han skyer,
Vist gav om Ondskab
Synden ham Kundskab,
Men den var dyr!
Frem dog han maatte.
Skamfuld han traadte
ud af sin Vraa,
Nogen, han stammed,
Dybt jeg mig skammed,
For Dig at staae.
Herren ham svared:
Hvem aabenbared,
Hvad dig er blot?
Smagde du Kvide,
Fik du at bide,
Ondt er ei Godt!
Ak, ja, desværre,
Kvinden, o Herre!
Gav mig, jeg aad.
Rædsom det gjalded:
Viv, est du faldet,
Svøm da i Graad!
Dødbleg om Kinden,
Hulkede Kvinden,
Klaged sin Nød:
Ak, saa gav Slangen
Graad mig for Sangen,
Falskelig fød!
Gram er den Rene,
Tugt dog forene
Vil han med Trost,
Sandhed og Naade,
Guddommens Gaade,
Lofter sin Rost:
Kvinden og Slangen
Kæmpe i Vangen,
Samt deres Æt!
Stikket i Hælen,
Saaret i Sjælen,
Læges ei let.
Kvinden maa græde,
Skal dog med Glæde
Skue sin Sæd;
Sønnen hin frakke
Træde paa Nakke
Slangen uræd!
Adam! bedaaret,
Støvet du kaared,
Leed nu om Korn!
Med dig om Foden
Kæmpe til Døden
Tidsel og Torn!
Her voxer Livet,
Det var dig givet,
Evig dog mit!
ud nu af Haven!
Slæb dig til Graven,
Med hvad er dit!
Huult lyder Sukket:
Haven er lukket,
Fjeld-Toppen Snee,
Afgrunden vinker,
Flammende blinker
Been-Radens Lee!
P a t r i a r ch c r n e.
Nain Pløied rask i Vaar,
Tænkde paa det Næste,
Abel gik og vogted Faar,
Tænkde paa det Bedste!
Begge, takkende i Hest
Gud for Vinter-Føde,
Offrede med Lovsangs-Rost
Hver sin første Grøde!
Kain offrede sin Neg,
Abel Dægge-Lammet!
Rams Tak var Tunge-Leg,
Adels Hjerte flammed!
Herren saae af Himlen ned,
Straalen kyssed Lammet,
Kain blegned harm og vred,
Skulde rod sig skammet!
Kain! Kain! sagde Gud,
Hvi den morke Mine?
Synd i Morke ruges ud,
Dages brat til Pine!
Avind banker, vogt dig vel!
Er hun først derinde,
Hun er Dronning, du er Træl,
Faaer det bedsk at sinde!
Abel gik og vogted Faar,
Skued Solen dale,
Kain gav ham Bane-Saar,
under Venne-Tale!
Kain! Kain! sagde Gud,
Hvor er nu din Broder,
Du gik med paa Marken ud:
Sønnen af din Moder?
Skarnet svared: ei veed jeg,
Derpaa tør jeg sværge,
Hvorhen Abel drog sin Vei,
Var og ei hans Værge!
Løgner! sagde Herren god,
Udaad har du øvet,
Raaber ei din Broders Blod
Lydt til mig fra Støvet!
Bandsat være Jorden nu,
For hun drak det Dyre!
Bandsat, frem for Jorden, du,
Fuleste Uhyre!
Hvor du pløier, Klinte groer
Meer end Byg og Hvede!
Trindt paa Jord om Sjæle-Ro
Du forgjæves lede!
Huh/ det brænder mig som Ild,
Hvinede den Fule,
Fare maa jeg fra dig vild,
Hvor jeg mig kan skjule!
uden Anger, uden Bod,
Kain gik til Grunde,
Flygtende fra Gud til Nod;
Han var af den Onde!
Abel slummer sødt i Løn,
Gud ei glemmer Sine,
Haabets Lund er immergrøn,
Der er ingen Pine!
Ei uddøer den Godes Æt,
Maa end tit den bløde,
Adam fik af Gul), i Seth,
Broder til den Døde!
Ukrud yngler mest paa Jord,
Modnes forsi og salder:
Kams Slægt blev stærk og stor,
Stakket blev dens Alder!
Kain bygde sig en Stad,
Stort det skulde være,
Gjorde sig med Stene glad,
Mured paa sin Ære!
Verdens Børn kan Verden bedst
Fore sig til Nytte;
Seth, paa Jord en fremmed Gjæst,
Nøi'des med en Hytte!
Lamech var en Rams Søn,
Tog sig Koner tvende,
Gav vel Fader Morder-Løn,
Sang derom behænde!
Dræbte Ord han dødningbleg
kæmped efter Klangen,
Sønnen kæmped Strænge-leg
Efter Dødning - Sangen!
Spille i Manden Iubal hedd,
Tudal med sin Hammer
Blev den første Vaaden-Smed,
Tændte Krigens Flammer!
Broder-Par i Herre-Færd,
Nemt at ihukomme!
Om jer sjunge Spyd og Sværd,
Kvæde Lur og Tromme!
Ikke saa om Sæd af Seth,
Folk i Fugle-Sale,
Om den stille Hyrde-Æt
Sjunge Nattergale!
Stolte Ting ei den opfandt,
Stævned efter Evne,
Ydmyghed dog Æren vandt
Kvindens Sæd at nævne!
Fremmed for al Høiheds - Leg,
Den Guds Børne-Stamme,
I sit mindste Skud dog steeg
Did hvor Stjerner bramme!
Yngst i Ætten Ench blev,
Smagde dog ei Døden,
Livets Lyst ham født henrev,
Mindst fik han af Moden!
Himmelkjær han gik paa Jord,
God for Herrens Øie,
Drog saa op i Fugle i Spor,
Til Ham i det Høie.
Brustne Vine læges brat
I de grønne Sale,
Derfor sødt om Sommer - Nat
Sjunge Nattergale!
Naar Nat udvælder,
Fra sorten Sky,
Og Maanen kvælder,
Til Morgen-Gry,
Mens Gode blunde,
Har travlt de Onde,
For lyset skye!
Da voxer Vingen
Paa al Udyd!
Nu feer mig Ingen,
Det er dens Fryd,
Den har i Mørke
Sin Rod og Storke,
Sit Skryll og Skryd.
Dog i det Høie,
Der boer en Drot,
Med aabent Øie
For Ondt og Godt,
Og Lys, til Lykke,
Er uden Skygge
I Herrens Slot!
Han saae fra Himlen
Med Lynilds-Blik,
Paa Kæmpe, Vrimlen
Med Kams-Skik:
Trods Jordens Herre,
Fra Ondt til Værre,
De fremad gik!
Da falske Kvinder
For Diser gik,
Med Nosen-Kinder,
Og Tjorne - Blik,
Med runde Lemmer,
Og klingre Stemmer,
Og Skjøge-Nik!
De Tryllerinder
Fra Kains Bye,
Som Sole blinder
De Hyrder blye.
Hvor de indtage,
Kun Domme-Dage
For Støvet grye!
Fra Gude-Sønner,
Som ei sig bor,
Da lyde Bønner
Til Trolde-Mo'r,
Da Jetter fødes,
Og Jorden odes,
Og Fromhed døer!
Fra Hytten stiger
Et Kæmpe, Kuld,
Som efterhiger
Kun Glands af Muld,
Gjør Bjerg af Dale,
Og tækker Sale
Med roden Guld!
Med Nidings-Værker,
Mod Gud og Net,
De Mindes-Mærker
Sig reise taet.
Som bedst de mægte,
De Kuld uægte
Af Afa-Æt!
Men Han deroppe,
Hvis Skamler staae
Paa Bjerge-Toppe,
Og Skyer graa,
Han høres sværge:
Brat over Bjerge
Skal Bølger gaae!
Omsonst for Døve
Kun Ordet spaaer,
Dog vil Jeg tove
I hundred Aar,
Og grandt dernede
Om Anger lede,
Til Timen staaer!
Men, Kæmper bolde.'
Hvad end I tro'r.
Ei har til Trolde
Jeg skabt min Jord,
Da, dybt begravet,
Den steg af Havet,
Alt paa mit Ord!
Jeg for den sænker,
Med Blomst og Træ,
Fuldlavt da bænker
Jeg Folk og Fæ,
Kun Faa besinde,
Hvor Fugle finde
Da Kvist og Læ!
Dog, hør, du Gæve!
Min Enochs Søn!
Vil høit du svæve
Med mig i Løn,
Bygg lavt ved Bølge,
Til dig og Følge,
Mens Bog er grøn!
Ia, skil med Egge
Nu Træ fra Bark,
Og bygg en Snekke,,
Og kald den Ark,
Og digt den nøie,
Til rask at pløie
Min Vinter-Mark!
Mens Kæmper bukke,
Og Folk uddøe,
Mens Bjerge dukke
I dyben So,
Paa Stjerne-Strømme
Skal Arken svomme,
Som Verdens-Øe!
Naar Jorden hærges,
Fra Øst til Vest,
Med dig skal bjerges,
Fuldmangen Gjæst,
Fra Bjerg og Dale,
I Bølge-Sale,
Paa Havets Hest!
De Kæmper trygge,
Med spodske Smil,
Saae Noah bygge
Sin Ark med Iil,
Blandt Færreds-Snekker
En fær Tre-Dækker,
I Kæmpe-Stil!
Fuldbreed som Hvalen,
Men længer dog,
(Trehundred Alen)
Det var den Kaag,
Med Dor paa Boven,
Med Glug foroven,
Paa Kiste-Laag!
Ei længer tøve
I Skov, paa Mark,
Nu Lam og Love,
Men gaae til Ark,
Med Kvæg og Hjorte,
Hvor ei mon skorte
Paa Straa og Bark!
Med Nattergale,
Som aldrig for,
Med Spurv og Svale,
Fra Hald i Nor
Sig Ørne sanke,
Meb Neb de banke
Paa Arke.-Dor!
De randt saa fage,
Med Travlhed stor,
De Løbe, Dage,
Til selv ombord
Gik Enochs Frænde,
Med Sønner trende;
Farvel nu Jord!
De Kæmper trygge,
Trods Helteng Iil,
Blev ved at bygge
I Bjerge-Stil,
Mens Møer milde
Holdt Bryllups i Gilde
Med spodske Smil!
Seer I, histoppe,
Nu seller han
Paa Fjelde-Toppe,
Den fromme Mand!
Da rulled Torden,
Da revned Jorden,
Med Brag paa Stand!
Nu Himlens Sluser
Oplades brat,
Og Havet bruser
I bælgmørk Nat,
Og Noser blegne,
Og Kæmper segne,
Med Suk suldmat!
Snart over Vandet,
I Morgen-Gry,
Der sees ei Andet,
End kulsort Sky,
Og Kæmpe-Kroppe,
Og Klippe-Toppe,
Og Noahs By!
Synd-Floden levner
Ei Plet af Land,
I Sky nu stævner
Den vilde Strand,
Ad steile Stræder,
Paa Klippe-Kjæder,
Som over Sand!
Gaa leged Hvalen
Med Klipper graa.
At femten Alen
De under laae,
Som høiest gro'de.
Og nødigst lode
Sig overgaae!
Vel mødt, i Strande,
Her over Sky;
Saa stærke Vande
Da kvad paa ny;
I firti Degne,
Og alle Sogne,
De blev saa krye!
De Smaa i Fisk glade,
Ved Sky fuldtæt,
Da hævned Skade
Paa Maagers Æt,
Ia fik i Tale,
Trods høie Sale,
Selv Arne let!
Da Orme-Hæren,
Med Kuld paa Kuld,
Var stolt af Æren
At boe i Muld,
Da holdt de Gilde,
Saa høit de vilde,
Da fik de Huld!
Sig Kæmper høie,
I Konge-Dyb,
Da maatte bøie
For Madik-Tyv!
Da kunde fare,
Trods Hjort og Hare,
Det mindste Kryb!
Dog, under Dække,
En Verden tryg
Bar Noahs Snekke
Paa Bølgens Rygg,
Med Kæmpe -Gange,
Og bedre Sange
End Surr af Mygg!
Der. otte Sjæle,
Trods Bølge - Brag,
Med Mund og Mæele,
Sad under Tag
Af Nor fuldgode,
Som randt af Node
Den sjette Dag!
Ia, Borg hin prude,
Skjøndt bygt fuldsnart,
Som Gud gav Rude
Af Speil-Glas klart,
Og ingenlunde
Lod gaae tilgrunde,
Var vel forvare!
Af Muld kun bygget,
Den er dog bold,
Staaer overskygget
Af Herre -Skjold,
Er væn til Skue,
Paa Blomster-Tue,
Fra Old til Old!
Med Seier-Værket,
Som evig gaaer,
Bag Planke-Værket,
Den stod et Aar,
Som Stov for Dommen,
Paa Afguds - Flommen,
Med bange Kaar!
Trods brede Skygger,
Fra Mørkheds Land,
Den Borgs Indbygger
Paa vilden Strand,
I Glands dog sidder
Med Fugle - Kvidder
Om Konge-Stand!
For Drot ham kjender,
Trods bange Kaar,
Dog Ørn som Ænder,
Og ulv som Faar,
Mens Natter-Galen
I Skygge-Salen
Hans Liv-Vers slaaer!
Og Gud forglemmer,
Paa Bølgen blaa,
Ei Lærke-Stemmer,
Ei Spurven graa,
End sige Muldet,
Hvor Himmel-Guldet
I Grube laae!
Nei Han som stilled
I Mand paa Fod
Sit eget Billed
Med Kjod og Blod,
Drot af Guds Naade,
Han vilde raade
Paa Vaanden Bod!
Hør Vinden suser
Nu Dag og Nat,
Og Himlens Sluser
Sig lukker brat,
For Væld forneden,
For Bundløsheden
Er Pind og sat.'
Sig Bølgen kaster,
Og segner mat,
Stor - Vragets Master
Nu dages brat,
Og Arken strander,
Og Verden lander
Paa Ararat!
Sin Glugg oplader,
Med stille Sind,
Den Folke-Fader
Paa Fjelde - Tind,
Vil Sandhed vide,
Slet ikke lide
Paa Hjerne -Spind!
Val - Ravnen, skaaret
For Tunge-Baand,
Har Drotten kaaret,
Og sat paa Haand:
Vaer snart paa Vinge
Mig Bud at bringe,
Om Jord har Vaand!
Sin Herre sviger
Dog sorten Ravn,
Med Flid undviger
Han Glugg og Stavn,
R ødsokket gynger
Paa Aadsel-Dynger
Han uden Savn!
Da randt i Sinde
Den Drot saa prud,
End var derinde
Det bedste Bud;
Mod Himmel-Buen
Da svang sig Duen
Af Gluggen ud!
Snart savned Arken
Den Fugl saa spag,
Som søgde Marken,
Med Træ og Tag,
Paa Bjerge-Toppe,
Og Lig at hoppe
Var ei dens Sag!
En Uge lænter
Den Drot saa prud,
Og sikkert venter
Han bedre Bud,
Med Turtel- Duen
Som svang mod Buen,
Af Glugg sig ud!
For Fugl i Lunde,
Og Mand i Bur,
Ens ingenlunde
Gaae Soel og Uhr,
Saa Dag for Due
Var tort paa Tue,
Men lang i Skur!
Med Aften - Svalen
I Soelbjergs-Lag,
Til Bølge-Salen,
Med Gopher-Tag,
Kom dog fra Lunde,
Med Nyt i Munde,
Den lange Dag!
Luk op foroven!
Her er et Brev,
Som Gud i Skoven
Om Vaaren skrev,
Af Kæmpe-Bogen
Til ham i Kaagen
Et Blad jeg rev!
Saa Aften-Røden
I Arke - Stad
Om Efter - Grøden
udraabde glad,
Da Fugl fra Lunde
Med Mai i Munde
Paa Gluggen sad!
Oliven-Bladet
Fra grønne Lund,
I Aande-Badet
Af Due-Mund,
Paa speilklar Skive!
Hvem kan beskrive
Den Aften - Stund!!!
N. F. S. Grundtvig.

Det er hverken som Theolog eller Moralist, jeg i Korthed vil stræbe at udvikle hvad der er Nutidens Tarv og Bröst, og endnu mindre vil jeg indlade mig paa den Tydske Speculation om hvad Tiden i sig selv er, og hvad den fattes enten for at kunne maale sig med Evigheden eller for at være dens lydeslöse Aabenbaring; men jeg vil blot paa mit jævnt menneskelige og borgerlige Stade fortælle Læseren, hvad Nutiden, synet med nordiske Öine, fattes for at kunne kappes med de gyldneste Tider i Slægtens Historie. At nemlig Tiden, trods Dampskibe og Jernbaner, trods alle de nye Opdagelser og al den glimrende Oplysning, hvormed det sidste Aarhundrede brammer, ei blot fattes Noget, men noget Væsentligt, for at være gylden og glædelig, derom er, desværre! Enigheden alt for stor til at kunne drages i Tvivl; men hvad det egenlig er, derom er Meningerne saa deelte, at Man har ondt ved at samle end sige at forrene dem. Naar jeg derfor i al Korthed og Enfoldighed siger min Mening, at Tidens Tarv er Fri" hed, men Tidens Bröst er Blindhed, da vil enhver af disse Sætninger vel finde stort Medhold, den Förste af alle de saakaldte Liberale, og den Anden især af forulykkede og oversete Poeter og Philosopher, men deels er det dog strax Aristokraterne en Gru at hore om Krav paa mere Frihed endnu, medens Statsmændene, og i det Hele Juristerne, spörge haanlig "er vi ogsaa 
 
144
blinde?" og naar jeg bekiender, at i mine Tanker er det især Friheden, Man er blind for, da er jeg vel nær ved at faae alle Stemmer imod mig.
Dog, naar jeg sidder i min Eenlighed, med Pennen i Haanden og' Piben i Munden, og nævner Ingen, ikke engang Russen eller Tyrken, men skriver blot om Tiden i det Hele, da bryder jeg mig ikke om den bele Verden, hvem den bolder med og hvad den holder ad, men paastaaer rask, at, trods al den herskende Oplysning' er det dog' især paa Öinene, Tiden bar sin Skade, og' trods al Liberalisme, er det især Friheden, den seer feil ad, og soger derfor hvor den aldrig findes, hvad der er saameget större Skade, som det virkelig især er Frihed vi alle fattes.
Vilde jeg nu, som en Tydsker, forsvare Paradoxet med den dybsindige Bemærkning, at den sande Frihed er Uafhængighed af alle sandselige Tilböieligheder og alle jordiske Forhold, da maatte Læseren vel lee ad mig' eller dog tænke, jeg gjækkedes hun med ham og vilde raade alle Frihedens Venner at gaae ben og hænge sig, for at befrie Sjælen fra sit jordiske Fængsel og' alle sine sandselige Lænker; men det er, som sagt, langtfra mine Tanker, som, naar jeg faaer udviklet dem, snarere vil findes spidsborgerlige end metafysiske, da jeg netop paastaaer, Man er blind for den sande, menneskelige og borgerlige Frihed, aldenstund Man ikke söger den i Livet men i Ideen.
Naar jeg saaledes enten læser Stænder-Tidenden, eller snakker med de Liberale, da kan jeg ikke skjönne rettere, end at Man almindelig tænker, det var et Kæmpeskridt til Frihed, naar Man havde Sort paa Hvidt for, Man var fri, og at Maalet var naaet, naar hele den 
 
145
lovgivende Magt sad i et Storthing, Parlament, eller hvad Man vil kalde et Selvraad; men hvad enten jeg læser den Franske Revolutions Historie, eller jeg sporger de Liberale, hvordan de vilde have Livet gestaltet, naar de raadte for Lovgivningen, da seer jeg slet ingen virkelig Frihed udspringe deraf for Mennesket og Borgeren, som bestandig er dem, jeg tænker paa. Naar jeg nemlig paa den ene Side seer, hvad Frugterne blev, hvor Man ret omhyggelig adskildte hvad Man kalder den Lovgivende Magt, som skulde være Folkets Deel, fra den Udövende, som Övrigheden skulde beholde, og den Dømmende, der skulde staae upartisk og uafhængig mellem Begge, da finder jeg det meget naturligt, at Kromvell lukkede Underhuset, og at Na-poleon smed Femhundredes-Raadet paa Dören, men forundrer mig kun over den Blindhed i vore oplyste Tider, som ikke engang kan skielne "Ret' fra "Magt" endsige da see til at bruge Magten ret, eller indsee, at det souveræne Folk ligesaalidt som den sonveræne Fyrste har Ret til at misbruge Magten. Dette er intet Ordspil, men det er et Ordspil, naar Man kalder Lov og Dom egne Magter, fordi Man har vænt sig til at kalde retfærdig Lov og Dom "moralske Magter", uden at agte p*aa hvad der kan giöre sig giældende som Magt i Livet, hvad aabenbar kun er Aands-Kraft og Legems-Styrke, af hvilke Magter den Sidste altid er hos Folket, og den Förste skulde Övrigheden aldrig fattes. Er nu en Övrighed uden Aands-Kraft ligesaa unyttig, som et Folk uden Legems-Styrke, da er det unægtelig en stor Daarlighed at ville have en Övrighed, der ikke skal give Folket Love, men modtage Love af Folket, altsaa lade sig regiere af sine Undersaatter; thi
Brage og Idun, 2det Bds. 1. II.  10 
 
146
kunde Folket regiere sig selv, da var jo Övrigheden overfladig, og Övrigheden lader sig kun regiere, naar den er kraftlös, altsaa uduelig.
Vil Man derfor virkelig Lave Frihed, maa Man hverken indhilde sig, den bestaaer i, at Folket raader sig selv, hvad kun sætter "den Stærkeres Ret" over alle Love, eller at den kommer af sig selv, naar kun ikke Övrigheden men Folkets dertil valgde Fuldmægtiger (Repræsentanter) give Love, men maa see til at giöre sig klart, hvad det er for en Frihed, Mennesket og Borgeren trænger til og under det selskabelige Livs Betingelser kan nyde; thi da forst lader der sig tale fornuftig om, hvordan et Folk bedst skaffer og sikkrer sig den.
Nu kan jeg vist nok ingenlunde svare for Alle, hvilken og hvormegen Frihed de fole Trang til, ei heller paatage mig at lære Folk, hvordan de allevegne kan faae og beholde den Art og Grad af Frihed, som jeg troer, hörer til Menneskets og Borgerens Velfærd, og* hvorpaa han derfor har retmæssigt Krav; men dog kan jeg baade see, hvad Frihed Man hidtil maatte nöies med, naar Man ei vilde oplöse det borgerlige Selskab istedenfor at bringe det sin Bestemmelse nærmere, og tor sige, at, vil Folkene i Norden nöies med den, har de lyse Udsigter.
Forst har jeg fundet, trænge Folk til Hjerte-Frihed, og trænge naturligviis stærkere dertil, jo mere Hjerte de har, saa hvad Man nuomstunder kalder "Samvittigheds-Frihed," der jo kun skal sige saameget, som at "Tanker er toldfrie," kan kun de Hjertelöse nöies med. Kun hvor Övrigheden og Lovgivningen lidet eller intet blander sig i Borgernes hjertelige Forhold, det 
 
147
være sig til Gud eller Næsten, lader dem ikke blot troe, elske og hade hvad de vil (thi det kan ingen Magt forhindre), men lader dem ogsaa udtrykke deres Tro, Kiærlighed og Had saa frit, som det uden borgerligt Fredsbrud kan skee, kun der har Mennesket den uundværligste af alle Friheder, som Sandheds-Kiærligheden byder ham, saavidt muligt, selv at tage sig, hvor den nægtes, og som derfor aldrig burde koste Borgeren et Suk, end sige da de S tromme af Taarer og Blod, han efter Romer-Retten derfor har maattet udgyde. Ingen maa borgerlig tvinges til en vis Troes-Bekiendelse eller Maade at dyrke Gud paa, og Ingen maa straffes, fordi han, uden Nogens Fornærmelse, dyrker Gud paa sin Viis; og saalænge Forældre ei med deres Bom falde det Offenlige til Byrde, maae de ogsaa ligesaalidt tvinges til at give dem en vis Opdragelse og Underviisning, eller skilles ved dem, som Övrigheden ukaldet har Ret til at blande sig i Borgernes ægteskabelige Forhold eller oplöse det. Disse er Grundtrækkene af den Hjertefrihed, hvis Mangel altid vil være kiendelig enten paa bestandig Uro og Opsætsighed eller paa tiltagende Uredelighed, Slaphed og Dorskhed; thi hvem der ei engang maa være sanddru i sin Saligheds-Sag, vil i Regelen enten trodsig forfægte sin Ret dertil eller blive falsk i Alt, og hvem der ei engang i hvad der ligger ham nærmest tor fölge sit Hjertes Drift, foler sig en Træl i Paladset som i Hytten, og taber enten Lysten eller dog Modet til al kraftig Virksomhed.
Denne Hjerte-Frihed, som der, udenfor England, kun findes Lidt af i Europa, og som Man selv i England har langt mere Fordeel af end Foratand paa, burde være saa almindelig som det borgerlige Selskab, og fandt Ira 
 
148
Arilds-Tid Sted i Norden, saa den er kun fortrængt og hardtad tilintetgjort af Pavedom og Romer-Ret, men saasnart kun Folket kan faae Öie paa dens Unndværlighed, vil den her lettelig tilbagevindes, selv i den Grad, at Folkene ogsaa blive frie for at regieres efter fremmede Grundsætninger, der altid krænke Hjertets Rettigheder.
Her sammensmelter nemlig Hjertets Frihed med Aandens, som bestaaer deri, at Folket har Lov til at udvikle og udtrykke sin naturlige Tankegang paa Modersmaalet; thi det bliver i det borgerlige Selskab hardtad umuligt, naar Dannelsen med Flid gives en fremmed Retning, endsige da, naar et fremmed Sprog ophöies over Modersmaalet.
Det er en stor Feil at forvexle denne Aands-Frihed med Trykke-Frihed, da den kun falder sammen med Tale-Friheden, fordi Tungen er Aandens naturlige Redskab, og det mundtlige Ord dens eneste levende og kraftige Udtryk; men i denne Henseende synes de Fleste at være Rlindfödte, der kon ved et stort Mirakel kan helbredes. Tænkde jeg nu, at dette Mirakel kunde skee ved en Pen, da saae jeg kun med et halvt Öie og stak endnu selv i den Overtro, at Pennen var en Tryllestav, hvormed Man kunde bevæge hele Livet fra et Stade derudenfor i de Dödes Rige, alt efter den Archimediske Sætning, at, var Man blot ude af Verden, kunde Man nemt faae den til at gaae efter sit Hoved. Naar jeg derfor endnu med min Staalpen giör Mine til at stikke Læseren for Stær, da er det ingenlunde, fordi jeg troer, det kan gaae an, men kun fordi Man har ondt ved at troe sine egne Öine, naar Man seer, det er en stor Vildfarelse, hvad Man önsker maatte være sandt; 
 
149
thi hvilken Skribent önsker ikke, hans Pen kunde giöre Mirakler. Lidt Opmærksomhed burde og kunde det imidlertid dog ogsaa vække, naar en Skribent af Professjon, trods sit naturlige Önske, erkiender Pennens Afmagt, nedsætter den Trykkefriheds Værd, der ene kan giöre hans Haandværk til en fordelagtig Næringsvei, og ophöier Tale-Friheden som Noget, der, ret benyttet, vilde giöre Tryk til daglig Brug hardtad overflödig og betydelig formindske alle Bögers Priis og Anseelse. Da det nu ogsaa er temmelig indlysende, at til daglig Brug er Munden dog Alle, undtagen pure Skriverkarle, nödvendigere end Pennen, og at langt flere Mennesker i alle Lande, undtagen maaskee i China, kan hore og tale end skrive og læse taalelig, saa maa det vel findes undskyldeligt, at jeg endnu indbilder mig, lidt kan det dog vel hjelpe, bestandig med Pennen at pege paa Munden og Blækhornet, og spörge Læseren paa Ære og Samvittighed, fra hvilken af disse to Aabninger han troer, Talens Ström har sit naturlige Udspring, i hvilket af disse to Smuthuller Aanden vel snarest skulde stikke, og i hvilken af de to Former, "Rösten eller Stregerne" Livet skulde friest og kraftigst bevæge sig? Dog, tilbage til det Jævne, som Sisyphus, naar Stenen rullede ned lige for hans Næse! tilbage til det jævne menneskelige og borgerlige Stade, hvorfra Enhver maa kunne see, at, om end den store Skribent i mange Maader kunde virke langt mere kraftig og levende med sin Pen, end den store Taler med sin Mund, og om der end fandtes langt mere baade Liv og Aand i en gammel Græsk eller Latinsk Bog, end i hele det Engelske Parlament og hos alle Kameraderne (Fellows) baade i Oxford og Cambridge, saa var det kun godt for den store 
 
150
Skribent og for Reliqvierne af de Classiske Autorer, saa Tale-Frihed blev ligefuldt en ganske anderledes al mindelig Trang for Mennesker og Borgere end Trykke-Frihed, ligesom Man vist vil indrömme mig, at, hvor Talen er om Indtægt og Udgift, Handel og Vandel, og alle saadanne lave dagligdags og verdslige Ting, der er det sjelden den store Skribent, der yttrer sig enten fornuftigst, friest eller kraftigst, medens et Parlament eller Folkeraad af lutter Boger eller Bogorme vilde være mindre end Intet. Engelskmændene bær da beiler ikke mindste Tvivl om, hvad Man i borgerlig Henseende bar bedst af og mindst kunde undvære: Talefriheden baade i og udenfor Parlamentet, selv, om Man vil, paa Gader og Stræder, i Mark og Skov, eller den mest uindskrænkede Trykke-Frihed uden det levende Frisprog; kun staae de rigtig nok sædvanlig i den Formening, at, skiondt Anonymiteten, der er uadskillelig fra den almindelige Trykke-Frihed, er næsten en utaalelig Plage, maa Man dog taale den, fordi alle Skribenter paastaae, at Friheden baade i Kirke og Stat staaer og falder med den almindelige Trykke-Frihed. Denne Tradition fra det fri England er blevet en Troes-Artikel paa Fastlandet baade hos Regieringer og Folk, saa Hine soge at indskrænke og Disse at udvide Trykke-Friheden til det Yderste*, men havde Man aabne Öine for, hvad det er, der i England beskytter og Vedligeholder al anden Frihed, da vilde Man strax see, det er ingenlunde Trykke-Friheden, der ei engang' kan vedligeholde eller beskytte sig selv, men den offenlige Tale-Frihed, og da vilde Man ikke længer kæmpe om Skyggen, men see til at enes om Legemet, og da er jeg vis paa, Regieringerne vilde findes villige til at give al den Trykke-Frihed, 
 
151
sedle og skikkelige Folk kan önske; thi det er kun saamegen, som kan bestaae med Undertrykkelsen af de fleste anonyme Skumlerier saavel over Regieringen som især over Stores og Smaaes private Liv og Forhold, som Ingen vedkommer. Disse Skumlerier, som i England drives til en Yderlighed, Man her neppe har Forestilling om, er ikke blot i alle Henseender saa fordærvelige, men for de Paagiældende saa hjertekrænkende, at ved en saadan Töilelöshed udvider Man paa den uforsvarligste Maade de Ondes Hjerte-Frihed, saa de Godes bliver dermed uforenelig. Hvor Man fölger det Tugthus-Princip, at de Gode ei skal have mere Frihed, end de Onde kan taale, der har Man naturligviis ikke mere Frihed, end Man vover at tage sig; men selv i England trænger man til at lære, at de Onde ikke maae gives et Haarsbreed mere Frihed, end de Gode behöve; thi at anonyme Skumlerier horer til Giftblanderi og Snigmorder-Haandværk, som gode Borgere aldrig befatte sig med og ere vaabenlöse imod, det er soleklart. Hvorledes Man nu kunde forhindre disse Skumlerier, saa de, ligesom andre grove Forbrydelser, blev sjeldne, uden derfor betydelig at indskrænke Trykke-Friheden for dem, der behöve den, som kun er dem, der kan skrive taalelig, det har jeg oftere udviklet og vil ei her gientage, da det er unyttigt, saalænge Man troer, at selv G algen fugles Trykke-Frihed horer til den menneskelige og borgerlige Friheds Palladium, og seer Man Forst, hvor mærkelig Man tog feil ved at forvexle den naturlige Frihed til at bruge sin Mund, med den unaturlige, uden Ansvar, at kunne misbruge en saa konstig Maskine som Bogtrykker-Pressen til at saare sine Medmennesker og snigmyrde sine Medborgeres gode 
 
152
Navn og Rygte, da finder Man vel paa en Indskrænkning, der saa aabenbar er til det almindelige Bedste.
Der er endnu en tredie Frihed, som ogsaa horer til det borgerlige Selskabs Blomstring og Tilfredshed, og som Man vel bedst kalder Nærings-Friheden, skiöndt Man sædvanlig ogsaa tager dette Ord i en snevrere Betydning end jeg, som dertil ikke blot regner Frihed til at ernære sig paa hvilken skikkelig Maade, Man vil og kan, men ogsaa Frihed for alle de Hindringer og Byrder paa sin Næringsvei, og for alle de Skaar i sit Udbytte, som ikke Andres lige Frihed og det almindelige Bedste kræver. I en vel indrettet Stat maa nemlig Alt sigte til, at Dygtighed, Flid og Arbeidsomhed han have deres Sporer og finde deres Lön, men Fuskeri, Örkeslöshed og Dovenskab möde deres fortjente Straf; og i denne Henseende staaer Meget tilbage at önske, selv i England, medens det paa Fastlandet med Nærings-Friheden seer reent fortvivlet ud. Hverken er her Rum til det, ei heller kunde det nytte at opregne Alt hvad der staaer denne Frihed iveien, men hvad Man i vort Folkeraad har glemt at oplyse, er, at hos os trykkes Stræbsomheden især af Skifte-Retten og de uberegnelige og grændselöse Skatter, der skjule sig under Navn af Communal-Afgifter, men aabenbare sig i den tiltagende Dovenskab, Armod og Raadvildhed, som en Kræft-Skade, der uden snar og virksom Hjelp vilde lægge Stats-Legemet i Graven. Det skader imidlertid ikke, ogsaa her at giöre opmærksom paa, hvad der i England har gjort Nærings-Friheden ubodelig Skade, det strænge Begreb om Eiendoms-Retten, der, ligesom al stræng Ret, ödelægger Folk og Rige, uden anden Trost end den smukke latinske Sentens: fiat justitia, 
 
153
pereat mundus! Hvad jeg Ler sigter til, er nemlig den Eiendoms-Ret til Jorden i et Land, som Man paastaaer skal være lige hellig, om den end er stiftet med aabenbar Vold og Uret, og være uindskrænket, om saa end derved Mængden af Indbyggerne skulde blive husvilde i deres eget Land eller döe af Sult. Hvor derfor endnu, som hos os, det naturlige Forhold ei er reent forstyrret, vogte Man sig vel for at erkiende en saadan uindskrænket Eiendoms-Ret, der, med vor Tids uhyre Rigdom paa Papiret, lettelig kunde bringe vort lille Land i nogle faa Aagerkarles Vold, som hele Almuen maatte trælle for, eller vel, om det behagede dem at lægge hele Landet ud til Faarehei, lade sig udhungre af, til Ære for den strænge Eiendoms-Ret!
Er nu Læseren, som jeg indtil videre maa forudsætte, enig med mig om, at, naar Man havde saadan en Frihed i sit Hjertes Anliggender, i sin Aands-Virk-somhed og i sin Nærings-Drift, da havde Man omtrent al den Frihed, der i det borgerlige Selskab kan være almindelig, og da var det ligegyldigt, under hvilken Regierings-Form Man havde vundet den, naar Man kun havde saamegen Sikkerhed paa at beholde Friheden, som Man i denne falske og foranderlige Verden med Föie kan forvente; see, da först er det Tid at tænke paa, om der enten er en Regierings-Form, hvormed al denne Frihed nödvendig fölger, eller dog en Anden, hvormed den er uforenelig; thi hvis ikke, maa Man jo under dem Alle baade kunne faae og miste den, og gjorde da meget klogere i at soge Friheden under de bestaaende Former, end at bestride dem, uden mindste Sikkerhed paa, at Andre vilde blive Friheden mere gunstige.
Nu er det vist nok sandt, at af alle tre Slags Frihed ingensteds findes saa meget som i Nordamerika, og det forklarer os baade den utrættelige Virksomhed og forbausende Velstand, og tillige de hyppige Indvandringer snart fra alle Europas Lande; men Regierings-Formen er saalangt fra enten at have skabt eller at sikkre Friheden, at den aabenbar hindrer Regieringen fra at skabe eller sikkre nogen Ting, saa hvis ikke Friheden var saa kostelig en Skat og saa forskrækkelig rar at finde i Europa, vilde Nordamerika vist lokke meget Faa, men den döde og magteslöse Regierings-Form afskrække Mangfoldige. At den virkelige Frihed ikke udsprang af den saakaldte fri Regierings-Form, det fik fremfor Alt Frankrig at fole, under Conventet og Directoriet saavelsom under Napoleon, og det vilde Man, naar ikke Blindheden forhindrede det, ret klarlig see under Ludvig Philip, da Alt, ligesom Trykkefriheds-Sagerne, gaaer sin jævne, rolige Gang, men Læse-Frihe den i Kamrene og Trykke-Friheden i Bladene er næsten al den Frihed, der spores, og betales i saa dyre Domme, at Frankrig neppe ret længe vil kunne veie den op med Penge. Vil vi heller betragte Norge, som jo er berömt for at have den frieste Forfatning i Europa, da Rude vi der ikke mere virkelig Frihed, end Fjeldnaturen har skiænket under alle Regierings-Former, ingen Troes-Frihed, liden Aands-Frihed, en gruelig Trykke-Frihed og et saadant Nærings-Tryk, at Man flokkeviis vandrer til Amerika for at finde den Frihed, Man hjemme, hvor Man dog er sin egen Lovgiver, ei kan skaffe sig.
Den saakaldte folkelige eller demokratiske Forfatning giör altsaa ingenlunde Sagen klar, men hindrer meget mere Frihedens Erhvervelse og udsætter den for 
 
155
de störste Farer, da Intet er bevægeligere og foranderligere end Folke-Massen, og der er ingen almindelig Frihed, som jo har et stort Parti, og' sædvanlig* det Rigeste eller det Snueste, imod sig.
Tar imidlertid den Monarchishe Forfatning kun ægte i Moskau og Konstantinopel, saa Enevoldsmagt og Lovlöshed var eenstydige Ord, da maatte Man vist nok tilstaae, at med den Regierings-Form var Friheden om ikke uforenelig, saa dog ubetydelig; men at Monarchi og Despoti er himmelvidt forskiellige Ting, ei blot i Begrebet men ogsaa i Virkeligheden, bemærkede alt Grækernes Historie-Skrivere; og hvor skulde Man mindre være blind derfor end i Norden, hvor Konge-Rækken har for vore Øine hverken Begyndelse eller Ende, og hvor Folke Friheden dog aabenbar har havt sit stol teste Hjem. Hvor Enevoldsmagten enten hos Barbarer fra Begyndelsen eller hos forkiælede Folk efter Kraftens Tab er taget med Vold af en indfödt Tyran eller fremmed Erobrer, der enten har der aldrig været et borgerligt Selskab, eller det er forstyrret, saa der kan slet ikke være Tale om borgerlig Frihed, men kun om haardere eller mildere Trældom, og hvad Herskeren end der af Frygt for Öieblikket indrömmede, vilde det förste Skridt til virkelig Frihed dog være at afkaste Aaget og vælge sig en Øvrighed; der havde lovlig Adkomst til sin Magt og derfor lovlige Midler til dens Haandhævelse, med lovlige Grændser for sine Rettigheder. Hvor derimod Fyrsten i egen Person eller giennem sine Fædre har ved frit Valg vundet Ret til Kronen, og med den, udtrykkelig eller stiltiende giör her ingen Forskiel, paataget sig den Forpligtelse at bruge sin Magt og Myndighed, stor eller liden, til Fol-
 
156
kets Tarv og det almindelige Bedste, der mener jeg virkelig, at jo större Magt og Myndighed Ham er betroet, des rimeligere er det, at Han vil, og des vissere, at Han kan skiænke og sikkre Folket al den Frihed, der kan være almindelig og behoves til den gyldneste Alder, Historien beskriver. Derfor har jeg altid kaldt det viselig betænkt, hvad Andre kaldte Daarskab, at vore Fædre betroede Danmarks Konge al Magt og Myndighed i Higet, thi derved satte de Ham istand til upartisk med Kraft at virke for det almindelige Bedste, paalagde Ham en Forpligtelse dertil, ligesaa uindskrænket som Magten og Tilliden, og skiænkede Ham den höieste Opmuntring dertil, da det Gode, Han gjorde, blev Hans eget fri Værk og udeelte Ære. Fortjener noget Folk Friheden, da mener jeg, det er Folket, som begyndte med at giöre sin Konge fri, og stillede derved den gyldigste Borgen for, at Det ei vilde misbruge Friheden, og vandt dette Folk ikke den fuldstændigste og sikkreste Frihed, der har været paa Jorden, da maatte det enten ligge i Himlens besynderlige Ugunst eller i Dets egen Vanartning.
Blindheden for den sande Frihed, som er Friheden i Livet til Aabenhjertighed, til levende og frugtbar Virksomhed og til at nyde sit Arbeids Frugt, denne Blindhed kan da ingensteds bedröve en oplyst Folkeven saa meget som i Danmark; thi der er det Blindhed for vor egen Ære og for Kæmpe-Skridtet til sand Friheds Erhvervelse, som dog hverken kan benyttes eller fortsættes, for det sees i sit rette Lys, og langtfra at fortrydes, prises og forklares. Er det nemlig sandt, hvad jeg for bemærkede, at det Folk, der selv vil beholde den höieste Magt og Myndighed, giör sin Övrighed til
 
 
157
en afmægtig Skygge, fier intet kan udrette, uden först ulovlig at tiltage sig Magten, og at det Folk, der vel lader sin Konge beholde Magten, men forbeholder sig Lovgivningen, giör derved Magten umyndig, hvad ogsaa maa före til Voldsgierning, hvis ikke Kongen er uduelig, da er det eneste Kloge at give Øvrigheden baade Magt og Myndighed, som Danmarks Enevolds-Konge har, og at Han derved hverken fik Ret til at tyrannisere Folket eller til nogensomhelst Misbrug af Magten, eller til Ligegyldighed for Folkets Önsker og det almindelige Bedste, men fik derimod den stærkeste Forpligtelse til det Modsatte, det var baade vore Enevoldskongers eenstemmige Bekiendelse, og det er saa soleklart, at kun Blindhed ikke seer det. Oplyste Folkevenner er det derfor ingenlunde, hvem vore Kongers Enevoldsmagt er en Torn i Öiet, men naar de er bedst, er de blinde, og nu, da Folke-Raadets Oprettelse lige saavel har aabnet Leilighed til at forblinde Folket som til at oplyse Kongen, nu kastes aabenbar Lodden for Danmarks Frihed, hvad ingen Dansk, der af Hjertet under Hver sin rette Part deri, fölgelig ogsaa Kongen sin, kan betragte med Ligegyldighed, om han end, som jeg, kun kan beskrive ei deltage i vort Folkeraads Bestræbelser.
At nu hverken det Sællandske eller det Jydske Folkeraad i det Hele er blindt for den Indretnings Godhed, hvor Folkets Stemme hores uden Indgreb i Majestætens Magt og Myndighed, det har jeg for bemærket, og uden saameget Lys vilde ogsaa al Oplysning være spildt, men vel havde hidtil i dem Begge Blindheden for den rette Vei til fuldstændig Frihed de fleste Stemmer; thi Hunnen om Hjerte-Frihed i Troes-Sager faldt 
 
158
ligesaavel igiennem i Roskilde, som Bönnen om Hjerte* Frihed ved Börne-Opdragelsen faldt i Viborg, og doger det fra Hjertet, Man maa begynde, hvis Man nogensinde vil blive rigtig fri. Seer Man saaledes til England, da lærer Historien, at först med Religjons-Friheden begyndte den fri og levende Virksomhed, al Verden nu beundrer; og see vi til Nordamerika, da er Religjons-Friheden der ret aabenbar det Borgerlige Selskabs Grundvold og Rod, saa her taler Erfaringen paa det Stærkeste for en af de klareste Sandheder, og hvor Man desuagtet vedbliver at være blind for den, vente Man kun aldrig nogen Frihed, Mennesket og Borgeren han glædes ved! Jeg vil imidlertid formode, at den samme Konge Haand, der, ubedt, i Folkeraadet skiænkede os det Vigtigste af Aands-Friheden, ogsaa ubedt vil overstrege "forordnet" i Alterbogen og löse Sogne-Baandet, hvorved vi faae det Vigtigste af Hjerte-Friheden, og da har det vel ingen Nöd, at jo Öiet og Munden snart oplades for Resten. Jeg siger: det har vel ingen Nod, skiondt hverken Öiet eller Munden endnu oplodes for, hvad der trykker Aands-Friheden, som er de Baand, Latinen endnu lægger paa Moders-Maalet og den Nordiske Aands-Udvikling, thi saalænge der endnu skal giöres Latinsk Stil fra Barndommen og snakkes Latin i Ungdommen af alle dem, der vil være Danske Præster og Dommere, kan Aands-Friheden næsten umulig bære Frugt; men i denne Egn aftager dog Blindheden daglig mere, og mulig vil ogsaa her Majestæten forekomme Bönnen. Naar nu disse Ting var skeet, som Alle kunde skee i Morgen, da Kongen godt har Hjerte til det, og Han, Gud skee Lov! kan giöre det Alt med et Penneströg, da havde vi, midt 
 
159
under hvad Man kalder den strængeste Monarchiske Form, langt mere sand menneskelig og borgerlig Frihed, end de fleste Folk, der kan give eller dog forkaste Love, og jeg skulde virkelig mene, at denne Frihed, een Gang skiænket, vilde være tusind Gange sikkrere i Danmark end i England, for ei at tale om Nordamerika, hvor slet Intet er sikkert, uden at Övrigheden, som skulde sikkre Friheden, er dertil aldeles uformuende.
Men Nærings-Friheden, vil Man sige, i sit hele Omfang, maae vi ikke glemme, og deri har Man Ret, men det har heller ingen Nod, vi glemmer den, medens baade vort Folkeraad og den Svenske Rigsdags og det Norske Storthings Forhandlinger lære mig, vi har i hele Norden været meget nær ved at glemme baade Hjertets og Aandens Frihed over Haandens og hvad dertil horer, skiondt dog al Erfaring lærer, baade at den anden Frihed maa komme forst, og at med den tröster Man sig let over mange andre Indskrænkninger, og kan godt give Stunder, til det hæves efterhaanden, hvad umulig uden almindelig Forvirring og Forstyrrelse kan hæves paa een Gang. Ved Hjertets og Aandens Frihed indtræde nemlig baade Kirke og Skole i deres fri, naturlige og velgiörende Virksomhed, nære Haab, skiænke Udsigter og vække Betragtninger i Mangfoldighed, der baade tröste og berolige, baade lette Besværlighederne for Öieblikket, og sysselsætte Sjælen med andre Ting, der ei have mindre Krav paa Menneskets Opmærksomhed.
Kunde derfor en Regiering, uden at være ædel, dog være klog paa Menneske-Naturen, da maatte den blot af Klogskab give Hjerte og Aand den mest uind-
 
160
skrænkede Frihed, den udvortes Fred kan taale, da Tankegangen, netop hos de kraftigste og höiest begavede Naturer, derved vilde blive langt mere kirkelig og videnskabelig og langt mindre politisk, og Folket langt bedre skiönne paa Enevoldsmagten, som det Eneste, der kan bevare Ligevægten mellem stridige Partier, og holde Friheden inden sine lovlige Grændser. Det er da ganske troværdigt, hvad en gammel Skribent fortæller, at den Ægyptiske Regiering af Stats-Klogskab vedligeholdt den Kirke-Splid mellem Undersaatterne, Man i det ny Europa, trods al Erfaring, har anseet For utaalelig; og det er ganske vist, at de Nordamerikanske Talere mod Slaveriet folelig savne en Regiering, der kan beskytte Friheden.
Hvor saaledes Regieringens og Folkets Fordeel, Menneskelighedens Trang, Oplysningens Tarv og sund Stats-Klogskab stemme for en Frihed, som de eenstemmig kræve: Hjertets og Aandens Frihed, der maa Blindhed jo være den eneste Hindring, og derfor siger jeg, Blindhed er ligesaavel Tidens egenlige Bröst, som Frihed er dens Tarv, thi vel seer Man allevegne endeel af Hindringerne for Nærings-Friheden, men hverken overseer Man dem ret, heller ikke indseer Man Forholdet mellem dem og Friheden, og endnu mindre har Man opdaget Veien, hvorpaa Man, uden at forstyrre og oplöse det Borgerlige Selskab, kan nærme sig Maalet: fælles Bedste i höieste Grad, der ligesaalidt som nogen anden Fuldkommenhed kan fuldelig naaes herneden.
Det er saaledes nemt seet og let sagt, at der i alle Lande maae foretages "energiske Besparelser," naar Næringsvejene skal kunne befries fra de Byrder, store Skatter, höi Told og al Sise er; men naar jeg seer, hvor-
 
161
vidt jeg i mit eget Huus, med den bedste Villie, kan drive de energiske Besparelser, og betragter Nutidens indviklede Stats-Husholdning, og betænker Fölgerne af al hovedkulds Forandring, da maa jeg sige, det er ikke det Borgerlige Selskabs oplyste Venner, der drive paa de energiske Besparelser i Finantserne forst og sidst og hardtad udelukkende; men drive de nu tillige, som hos os, især paa Tallotteriets Afskaffelse, med Henviisning paa en ny Skat isteden, da maa Man sige: er det vel meent, da er det dog kun maadelig tænkt, thi kræver Man store Besparelser for at faae Skatterne nedsatte, maa Man dog visselig ikke paabyrde de stræbsomme Borgere en ny Skat, for at Spillefuglenes Skillinger ikke skal flyde i Stats-Kassen, men i andre Spilleres, i Kroholderes og Giögleres Lommer, saa her er Sentimentaliteten meget ilde stædt.
Hvi driver Man dog ikke heller med al Flid paa hvad der er nemt gjort, gavner Alle og skader ingen god Borger: paa Troes-Frihed baade for Læg og Lærd, paa offenlig Tale-Frihed ogsaa udenfor Folke-Raadet, paa Skole-Mulcternes og Stile-Aagets Afskaffelse, paa Laugsvæsenets gradvise Ophor, paa Fattig-Skattens Ophævelse og paa en folkelig Revision af Politi- og Skifte-Lovene?
Troer Man virkelig, at det Tryk, som herved borttoges, og den Frihed som vandtes, var ubetydelig for Mennesket og Borgeren? Saa stokblinde for Livet vil jeg dog ikke troe, mine lærde Landsmænd ere, og at de Læge i saadanne Forbedringer vilde see Begyndelsen til et Himmerig paa Jorden, det er jeg vis paa.
Agter Man det da for at være mere til Skade end Gavn, fordi det viiste, at den Frihed, Mennesket og Brage og Idun. 2det Bds. 1ste II.  11 
 
162
Borgeren skatter höiest: Friheden for Aand og Hjerte og Frihed til gavnlig Virksomhed, ei blot er saare forenelig med Enevoldsmagten, men har deri sin bedste Stötte; eller under Man virkelig ikke Folket saamegen virkelig Frihed? Troer Man, at Stenene paa Hjertet, Lænkerne paa Folke-Aanden, og al den döde Orden og Eensformighed paa Livets og Tilfredshedens Bekostning, kan være meget gode, naar det kun ikke er Övrigheden, men Folkeraadet, der paalægger og giennemförer det Hele? Nu, i disse Tilfælde var Man ogsaa blind i det Mindste for Sandheds Lys og Kiærligheds Værd, og den Blindhed turde være den værste.
Men hvad nytter det at skrive om alt Saadant, som Folk med aabne Öine immer see, og de Blinde aldrig, hvor tydelig Man end peger?
Ja, hvad nytter det? At det i det Hele kun nytter meget lidt at skrive, især fordi Man skriver saameget, det veed jeg godt, og vidste Cancelliet det blot halv saa godt, da vilde allerede derved ikke blot spares en Deel Tid og Kraft og en Deel Udgifter til Pen og Papir, og til dem, der beskrive det, men vindes megen Frihed mellem Aar og Dag; men da der nu skrives Saameget, blandt Andet ogsaa om Frihed og Menneske-Rettigheder og Borgervel, fra den blinde Side, kan det jo dog aldrig skade, der skrives lidt fra den forholdsviis Oplyste, og da der skrives Saameget om de Stenes forskrækkelige Tryk, som Ingen af os kan löfte, burde der dog ogsaa skrives Lidt om det ikke mindre forskrækkelige Tryk af de Stene, Majestæten kan flytte med sin lille Finger, og vil bestemt, naar de kun komme til at staae i deres rette Lys.
N. F. S. Grundtvig.

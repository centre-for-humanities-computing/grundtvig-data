Seer du Ham paa Fiskerbaaden!
Det er Jesus, Gud og Mand,
Sandheden det er og Naaden,
Livets Lys i Dødens Land;
For Ham sjunge Englehære:
Lov og Tak og evig Ære!
Seer du Ham med Skabermagten
Hos en fattig Mand ombord!
Seer du Ham i Tjenerdragten!
Horer du Hans Guddomsord!
De kan Hjerter sødt husvale,
Liv og Aand er al Hans Tale.
Seer du hist den Folkevrimmel!
Stort og Smaat i Tusindtal
Lytter under aaben Himmel
Til det klare Tonefald;
Himmeriges Klokker kime:
Nu er Salighedens Time.
Herren tier, Alle sukke,
Himlens Porte, nys paa Klem,
Sig med Herrens Læber lukke,
Støvet til sig selv kom hjem;
Simon Fisker, som saa ofte,
Grædefærdig sad paa Tofte.
Herren fra den store Skare
Vender sig, som Fjeren let,
Siger: Simon! nu du fare
Ud paa Dybet til en Dræt!
Fulgt har du min Tales Bølger,
Nu til Gjengjæld dig jeg følger.
Hor, hvad Simon har at melde
Slidt vi har forgjæves kun,
Kjære Mester! fra i Kvelde
Til den lyse Morgenstund;
Dog (læg Mærke til Gudsbarnet!)
Paa dit Ord jeg kaster Garnet.
Hører du, hvor Simon stønner,
Raaber høit om Hjælp i Hast?
Kommer, Zebedæi Sønner!
Under Vægten Garnet brast;
Hid med eders Baad I lægge!
Her er Ladning til os Begge.
Seer du nu, hvor Simon blegner,
Mærker, hvem han har ombord!
Seer du, hvor i Knæ han segner!
Hører du hans kvalte Ord:
Herre? see, du bort dig skynder
Fra mig arme, grove Synder!
Klart det maa sig her stadfæste,
Synden os har stilt fra Gud,
Vil som Broder Han os gjæste,
Bedes ei Han ind men ud;
I Hans Selskab, Engles Glæde,
Bitterlig maa Synden græde.
Seer du, sandt er Herrens Rygte!
Mild er Han og eiegod,
Siger himmelsk: ei du frygte!
Simon smiler, fatter Mod,
Kjender glad Guds Søn paa Freden,.
Næste sin paa Miskundheden.
Saa endnu paa Jorden sindes
Jesus Christus, Gud og Mand,
Hvor hans Ord og Gjerning mindes,
Hvor Hans Daab er Livets Vand,
Hvor Hans Aand til Pagten svarer
Og i Kraft sig aabenbarer.
Som vor Moders Søn Han tager
Deel i al vor Nod og Trang,
Horer mild paa vore Klager,
Læmper efter os sin Gang,
Takker os, naar i vor Hytte
Vi Ham bænke, til Ham lytte.
I Gud-Faders Navn han tater
Stærke Ord, som evig staae;
Engle gjør hvad Han befaler,
Knuste Hjerter roligt slaae,
Storme tie, naar Han blinker,
Tine tindre, naar Han vinker!
Lytter, alle Hjerter fromme,
Som har Kiærligheden kjær!
Frygter ei for Vredens Domme!
Naaden er med Jesus nær,
Himmeriges Klokker kime:
Nu er Salighedens Time!
N. F. S. Grundtvig.

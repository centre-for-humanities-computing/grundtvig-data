Berlings-Avisen for i Aftes har rigtignok indskærpet os, at fordi vore ansvarlige Ministre har lovet at frelse Danmark, derfor skal vi have blind Tillid til dem, og hvis vi synes, noget er alt for galt, da i det højeste klage til Præsidenten, men jeg haaber, at alle Dannemænd seer, det er kun Snak, eftersom vore Ministre, langtfra at være Guder, der kan alt hvad de vil, kun er Mennesker, som Folk er flest, og kunde umuelig, selv med den bedste Villie og den strængeste Ansvarligheds-Lov, give os mindste Bod for Fædernelandet, hvis det ved deres Forseelse og Feilgreb gik tilgrunde.
Det er da ingenlunde vore Ministres gode Villie, jeg anfægter, thi jeg takker meget mere Gud, at vi har faaet saa velsindet, saa dansk et Ministerium, men det er kun min gode Villie, jeg vil vise, og det maa jeg dog ei blot have Net, men af mit Hjerte nødes til, netop fordi det er Alt hvad det undes mig at bidrage til det Fædrelands Frelse, som jeg, enhver Dannemand ufortalt, tør sige, ligger ingen haardere og tungere paa Hjerte. Vist nok kan ogsaa jeg see meget feil, men jeg veed dog, jeg er ingenlunde dummere paa folkelige Ting og det virkelige Liv end de Fleste, der staae for Styret, og jeg tvivler ikke uden Grund derom, at nogen Mand i Danmark har gjennem en heel Menneske-Alder tænkt saameget paa Danmarks Stilling, Farer og mulige Frelse, som jeg, saa mine Naad burde ikke foragtes, men vel overvejes, før de forkastedes. Danmark er i yderste Livsfare! hvem der føler det med mig, og elsker Danmark af inderste Hjerte, de bringes ei til at troe blindt paa de tilkaldte Læger, og de formane visselig ikke hinanden til taalmodig at oppebie, hvad Enden vil blive, enten det saa bliver Liv eller Død!
Ligesom jeg derfor paa det alvorligste har fraraadt Blokeringen af alle Preussiske Havne, som lige pinagtig paa begge Sider, og for os kun Spilde af den Kraft og de Penge, vi Høit behøve, hvor Fjenden skal modes og, vil Gud, fordrives; saaledes advarer jeg ogsaa paa det indstændigste mod det ny Skatte-Paalæg, som Ministeriet har foreslaaet Folkeraadet.
Maaske er Advarselen overflødig, da Folkeraadet sagtens maa finde, at Skatte-Udskrivningen i alt Fald kommer forsilde, da rimeligviis meer end Halvdelen af Riget er i Fiendens Haand, men min Advarsel gjælder enhver, hvilkensomhelst ny Skatte-Udskrivning under nærværende Krig, og at denne Advarsel er langtfra at være overflødig, det beviser Forslaget, der er gjort under de meest fraraadende Omstændigheder.
Enhver Forsvars-Krig lærer os strax, at ligesom det ikke er Værnepligten, men Fædernelands-Kjærligheden, der sikkrer Landet sit Værn, saaledes er det igrunden ikke heller ved Skatte-Paalæg men ved frivillig Opoffrelse, det borgerlige Selskab bestaaer, og ved Udbrudet af en Forsvars-Krig, der nødvendig vil kræve daglig Opoffrelse af Folket, vil trykke alle Næringsveje, maaskee reent afficere nogle, og rimeligviis, indtil videre, bringe en større eller mindre Deel af Landet i Fiendevold, 
 

da kan man ikke engang stole paa det gamle Skatte-Beløb, men maa stræbe, om muligt, at sikkre sig de nødvendigste Indtægter i rette Tid ved et udenlandsk Laan paa saa taalelige Vilkaar, som man kan faae. Vi overraskedes nu vel af Krigen, og jeg veed ikke, om man forgæves har forsøgt, blandt andet ved Hjelp af den dansksindede Grosserer Hambro i London, at opnaae et passende Laan, men prøves maatte det, om ikke før saa endnu, og naar det slog feil, saa vi var indskrænkede til vore egne Hjelpekilder, da maatte der øses af disse paa den eneste under Krigen gavnlige Maade ved Kongeligt Opraab til det højeste Offer i yderste Nødsfald.
Naar dette stedte, og naar den Danske Folke-Bank (Nationalbanken) foregik os alle med et lysende Exempel, da troer jeg vist, at ikke blot de fire Millioner, man havde ventet af den ny Skat, der snarere vilde formindske end forøge baade Cold og Skat, medens den standsede Opoffrelsen, men at i det mindste det Dobbelte vilde blive stillet til Regjeringens Raadighed.
Hvad nemlig Vanken angaaer, da er den baade stiftet og beriget ved et uhyre, livsfarligt Offer af hele Folket, saa, da den nu er i de mest Bemidledes Haand, maa den ogsaa under Rigets aabenbare Livsfare gjøre Offere derefter, dels med Gave og dels med Laan, og naar det skeet, da er jeg vis paa, at hele den Deel af Folket, der ei er i Fiendens Magt, vil ogsaa, dels med Gave og dels med Laan, anstrænge sig til det yderste.
Det følger i Øvrigt af sig selv, at dersom Folkeraadet finder sig bevæget til at anbefale Majestæten denne Danske Nødhjelp, det da med det samme udtrykkelig erindres, at det Kongelige Opraab til at hjelpe af yderste Formue, maa høitidelig forsikkre alle Danskere om, at naar Riget er frelst og Freden vundet, da stal ikke blot de, der laande Fædrelandet Løsepengene for dets Liv, være, uden Undtagelse, de allerførste Kreditorer, som betalas, men det ædle Danske Folk, som godvillig vovede baade Liv og Gods for gamle Danmark, stal faae og nyde alle de Friheder og Uenigheder, som deres Hjerte begiærer.
Skeer dette, og udhæves det især, at alle de, som i denne Krig kæmpe for Fædernelandet, skal for sig og al deres Afkom være fri for al saakaldt Værnepligt, og at alle de, som med Laan og Gave i en vis bestemt Grad komme Fædernelandet til Hjelp, stal i alle deres Dage være fri for alle tvungne Paalæg, af hvad Navn nævnes kan, da er det Danske Riges Redning og mageløse Opblomstring mig saa visse, som om jeg alt havde seet dem.
Veed Nogen bedre Raad, paa hvis sande Gavnlighed for Folket og Riget, altsaa paa hvis ægte Danskhed han er ligesaa sikker, han give dem, men Ingen tænke, at Danmark kan reddes selv ved Raad, som Verden vil kalde de klogeste, naar de er saa udanske, som nu at udskrive nye Skatter!
Den 5. Mai 1848.
N. F. S. Grundtvig.
Trykt hos J. D. Ovist.

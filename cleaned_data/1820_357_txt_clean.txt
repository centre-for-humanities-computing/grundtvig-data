“Det er godt at være Barn om Julen.”
Et dansk Ordsprog.
Et Barn er født i Bethlehem,
Bethlehem,
Thi glæde sig Jerusalem!
Halleluja Halleluja!
En fattig Jomfru sad i Løn,
Sad i Løn,
Og fødte Himlens Konge-Søn.
Halleluja Halleluja!
Han lagdes i et Krybbe-Rom,
Krybbe-Rom,
Guds Engle sang med Fryd derom,
Halleluja Halleluja!
Og Østens Vise offred der,
Offred der,
Guld, Røgelse og Myrrha skiær!
Halleluja Halleluja!
Forvundet er nu al vor Nød,
Al vor Nød,
 Os er i Dag en Frelser fød!
Halleluja Halleluja!
Guds kiære Børn vi blev paa Nye,
Blev paa Nye,
Skal holde Juul i Himmel-Bye!
Halleluja Halleluja!
Paa Stjerne-Tepper lyseblaae,
Lyseblaae,
Skal glade vi til Kirke gaae!
Halleluja Halleluja!
Guds Engle der os lære brat,
Lære brat,
At synge, som de sang i Nat,
Halleluja Halleluja!
Da vorde Engle vi som De,
Vi som De,
Gud Faders Ansigt kan vi see! 
Halleluja Halleluja!
Lovsynge Ham til evig Tid,
Evig Tid,
For Frelser bold og Broder blid!
Halleluja Halleluja!
N. F. S. Grundtvig.

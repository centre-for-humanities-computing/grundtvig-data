Gak, hvor Fædrelandet kalder!
Fölg det danske Hjertes Drift!
Med dem staaer og med dem falder
Al vor Sang og al vor Skrift
Er end stort det höie Norden,
Kun eet Hjem har Dansk paa Jorden:
Lunden med Maikronen paa,
Marken lukt med Bølgen blaa.
Vel jeg har for dig tilbage
Mangt et Ønske, Suk og Haab;
Men naar du i Farens Dage
Horer gamle Danmarks Raab,
Deler i det omme Hjerte
Danmarks Fryd og Danmarks Smerte,
Dog i Grunden svarer du
Til mit Haab og til min Hu.
Hvor du gaaer i Kampens Dage,
Hvor som Dannemand du staaer,
Min Velsignelse ledsage
Dig som Blomsterduft i Vaar,
Ja, som Danmarks Engel lille,
Blidt vemodig, livlig, stille,
Som sig Skyer lysegraa
Speile mildt i Bølgen blaa!
Mod i Brystet bryder Isen,
Varmt er altid Lovemod,
Efter Kampen Kæmpevisen
Voxer op af Hjerterod;
Kun med Daad man Aand opveier,
Gak da ud til Kamp og Seier!
Kom igien med Vidd som Guld!
Slaa Guldharpen frydefuld!
Guds Velsignelse den sande,
Evig god og stærk og stor.
Over Bryst og over Pande
Lyste jeg med Korsets Ord.
Vælger du, hvad Verden vrager,
Det er, hvad min Sjæl behager,
Da farvel i Jesu Navn!
Da vi sees i Fredens Havn!
N. F. S. Grundtvig.

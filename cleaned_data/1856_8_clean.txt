Der er en Kirke fra gammel Tid,
Og Sagn om den gaaer der allevegne;
Om havde Liv, den gik hid og did,
Og sang med Engle i Støvets Egne.
Den gamle Kirke med Taarne og med Spir!
Der lød i Kirken en vældig Rost,
Det var som Lyden af store Vande,
Om Himlens Naade og Jordens Trost,
Det høres skulde i alle Lande.
Om gamle Kirke med Taarne og med Spir!
Og Kirke-Røsten gienlød i Sky,
Saa listig hørdes Guds Engle sjunge,
Fra Muren hørdes en Lovsang ny,
For i hver Steen var en Psalme-Tunge.
Den gamle Kirke med Taarne og med Spir!
Fremdeles melder det gamle Ord,
Som gik for sandt til de sidste Dage:
Der var en Kilde, der var et Bord,
Hvortil i Verden ei fandtes Mage.
Den gamle Kirke med Taarne og med Spir!
Hvo i den Kilde tog Døbe-Bad,
Som nyfødt blev, om end graa af Ælde,-
Og fik ved Bordet han Vin og Mad,
Ham kunde Døden ei overvælde.
Den gamle Kirke med Taarne og med Spir!
End Huse findes med Kirke-Navn,
I Kirke-Stilen snart allevegne,
De findes midt i vor Fødestavn
Saa med de bedste de er at regne.
Den gamle Kirke med Taarne og med Spir!
Der stundum høres en loftet Røst
Som Efter-Klangen af Toner stærke
Om Himlens Naade og Jordens Trøst,
Og om det yndigste Jule-Mærke.
Den gamle Kirke med Taarne og med Spir!
Og Tale-Røsten gienlyder da
Fra Orgel-Piber og Barne-Munde,
Og som et dunkelt Halleluja
Fra Hjerte-Dybet der høres kunde.
Den gamle Kirke med Taarne og med Spir!
Vel og i Huset, hvor Fonten staaer,
Sees som af Springvand en mægtig Straale,
Men den som Stenen er død og haard,
Saa Spot den maa af al Verden taale.
Den gamle Kirke med Taarne og med Spir!
Paa Bordet seer man det famme Brød,
De samme Perler i Guld-Vinbæger,
Hvorom fra fordum Sandsagnet lød.
Men Mad forstenet ei vederkvæger.
Den gamle Kirke med Taarne og med Spir!
Trohjertig melder det gamle Ord:
Guds egen Son var her selv tilstæde.
Han bygde Kirken med Bad og Bord,
Og alt af Aanden til Liv og Glæde.
Den gamle Kirke med Taarne og med Spir!
I Tiders Lob er til Træ og Stem
Det alt forvandlet ved Konster forte.
Hvor Engle dandsed, er Dødningbeen,
Hvor Livet bølged, er Helhjems-Porte.
Den gamle Kirke med Taarne og med Spir!
Al Verden siger: det er et Spil
Af Grund-Naturens sælsomme Kræfter,
Og Konsten raa, som det tegner til,
Lidt keitet gjorde Naturen efter.
Den gamle Kirke med Taarne og med Spir!
Saa tager Verden sig alting let,
Hvor Talen falder om Aands-Vidunder,
I alting giver sig selv den Ret,
Og har til Alvor snart ingen Stunder.
Den gamle Kirke med Taarne og med Spir!
Mig Aanden mødte engang ifjor,
Han sagde: troe mig! den gamle Kirke
Kan lives op med et Læbe-Ord,
Guds Ord er Grunden til Gudevirke.
Den gamle Kirke med Taarne og med Spir!
Velmødt, jeg svared, i Aftenstund!
Udtal det Ord! jeg er lutter Øre,
Dertil, Han sagde, laan mig din Mund!
Da Ordet sikkrest du faaer at høre.
Den gamle Kirke med Taarne og med Spir!
Det Ord mig ligger paa Tungen nu
Alt som paa Gløder, det maa udfare,
Skiondt Slangen Hvisler, kom vel ihu,
Kan du for Verden det Ord forsvare?
Den gamle Kirke med Taarne og med Spir!
Guds-Aanden siger: du veed jo vel,
Guds Ord kan prægtig sig selv forsvare,
Det giør af Fonten et Kildevæld,
Og Livets Flod maa sig selv forklare.
Den gamle Kirke med Taarne og med Spir!
Som Nilen voxer dm Livets Flod,
Til Kirke-Taget den oversvømmer,
Og alt, som haver i Aanden Rod
Gienfødt til Livet da sammenstrømmer.
Den gamle Kirke med Taarne og med Spir!
Da Gud opvækker sig Vorn af Steen
Og Barne-Engle af Støtter stive,
En Doms-Basun af hvert Dødningbeen,
En Lovsang prud af hver Orgelpibe.
Den gamle Kirke med Taarne og med Spir!
Af Bordet da, som den bedste Jord,
Med Hveden voxer omkap Vin-Druen,
Da Kongens Bæger ved Naadens Bord
Gaaer rundt og rækker sig tit Almuen.
Den gamle Kirke med Taarne og med Spir!
Da straaler Kirken paany som før,
Kun seet fra Oven og ei fra Neden,
Med Livets Fyrste til Port og Dor,
Og Kirke-Spiret er Evigheden.
Den gamle Kirke med Taarne og med Spir!
Du gamle Kirke! Guds Bedehuus!
Lad hvad den vil da kun Verden mene!
I Naade mindes dog Gud dit Gruus,
Han Velbehag har i dine Stene!
Den gamle Kirke med Taarne og med Spir!
N. F. S. Grundtvig.

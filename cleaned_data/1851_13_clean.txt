Mel. Sin Vogn giør han af Skyer blaa.
Min Sjæl! vil du til Himmerig,
Gud-Faders eget Rige,
Hvor op og ned saa frydelig
Guds Engleskarer stige;
Da spørg og leed, bank paa og beed,
Om Tro og Haab og Kiærlighed
Af christen Byrd og Stamme!
Den christne Tro i Barnemund
For Hvide og for Sorte
Er Nøgelen i allen Stund
Til Himmeriges Porte,
Thi Guds Retfærdighed paa Jord
Kun findes kan hos hvem der troer
Paa Sandhed: Guds Eenbaarne.
Det christne Haab paa Fugleviis
Os flyver brat imøde
Paa Veien smal til Paradis,
Naar vore Hjerter bløde,
Det bærer paa sin Vinge Bud
Fra Himmerig og Naadens Gud,
Hans Fred med Budet følger.
Den christelige Kiærlighed,
Fra Himmerigs Høisæde,
Den moder os, før vi det veed,
Paa Livets Vei med Glæde,
Omfavner os i Sorg og Nød
Som Fader mild og Moder sod,
Som Syster og som Broder!
Guds Rige er Retfærdighed
Med himmelsk Fred og Glæde,
Guds Rige kom da til os ned,
Er overalt tilstæde,
Hvor Tro og Haab og Kiærlighed
I Jesu Navn er dalet ned
Med Aanden som en Due!
Med Jesu Tro og Jesu Haab
Til Fader-Kiærligheden,
Guds Aand os giver i vor Daab
Retfærdighed og Freden,
Og af vort Fællesskab med ham,
Som bar vor Sygdom, Synd og Skam,
Udspringer Rigets Glæde.
O, Fader vor! i Jesu Navn,
For Naadens Tid er omme,
Lad som de Døbtes Fødestavn
Dit Rige til os komme!
Da som de Christnes Fædreland
Skal blomstre op fra Strand til Strand
Dit Himmerig paa Jorden.
Syster! Broder! feer du ei
Kongens palmestrøede Vei
Til Guds Huus i Himmerig!
Den er og beredt for dig. :,:
Korset vel for Die staaer,
Langs med Svælget Veien gaaer,
Men hvor Herren har sin Gang,
Der er Engle-Nagt og Sang. :,:
roen der gjør Foden fast,
Frygt for Haabet flyer t Hast,
Korset staaer hvor Synden faldt,
Kiærlighed forføder Alt. :,:
Troens Ord og Sandheds Aand
Os ledsage Haand i Haand,
Naadens'Glod og Glædens Nøst,
Det er os en evig Trøst. :,:
Paradisets Viin og Brod
Styrker os i Liv og Død,
Kæmpeskridt vi gjør opad
Til den deilige Guds Stad. :,:
Der er Gammen, Fred og Ro,
Der skal vi for evig boe,
Gaae, som under grønne Lind,
Til Vorherres Glæde ind. :,:
Thi den Herre Jesus Christ
Er Vorherre forsi og sidst,
Herren til Gud-Faders Priis,
Hersker over Paradis! :,:
N. F. S. Grundtvig.

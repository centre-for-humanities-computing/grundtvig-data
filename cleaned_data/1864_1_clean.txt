Danmarks Rige i Høinorden,
Mindst i Agt, men ældst paa Jorden,
Blødt i Munden,
Bedst i Grunden!
Hor engang et Alvors-Ord!
Aldrig meer dig gaae af Minde,
Nelde brænder Ven og Fiende,
Sky dog Ilden,
Brænde-Kilden!
Holsten er dit Neldeblad.
Hjertelighed er din Størke,
Trøst i Sorg og Lys i Mørke,
Den kun næres,
Den kun bæres
Af dit Danske Modersmaal.
Paa din Rigsdag, i din Skole
Aldrig meer med Tydsk du bole!
For din Lunge,
For din Tunge
Tydsk er Edder og Forgift.
Mens sig selv forguder Vrimlen,
Vær Dig selv og stol paa Himlen!
Fred og Glæde
Sit Høisæde
Reiser da paa Leiregaard.
Ei for lidt og ei for meget
Være Guds dig og dit Eget!
Da er rigest,
Da er ligest
Danevang et Paradis.
Tiden skrider. Verden ældes,
Kilder tørres, Stammer fældes,
Mod Afgrunden
Bøge-Lunden
Bedst er lukt med Bølgen blaa.
Det er det fjerde Konge-Skifte i Danmark, jeg har oplevet, mørke var Udsigterne ved dem alle, mørkest vel ved det Sidste, men dog har jeg aldrig vundet lysere Haab om Folkets og Rigets Fremtid end netop nu, og det, synes mig, maa jeg dog netop i disse mørke Lobedage giøre mine kiære Landsmand saa vitterligt, som jeg formaaer. Vel veed jeg, det er langt lettere og langt sædvanligere at belee mit gamle Haab og mit ny Skjaldesyn, end at dele dem, men det er lige vist, at de kan være alle Deeltagere til Trøst og Opmuntring, og at de dog ikke fattes al Deeltagelse hos Dannemænd og Dannekvinder.
Jeg skal endnu kun tilføie, at naar det Danske Folk med sin Konge virkelig ønsker at reise den folkeligste Konge i Nytaarstiden et værdigt og uforgængeligt Mindesmærke, da behøver de blot virkelig at reise den Folkelige Høiskole i Soer, som Christian den Ottende paa sit Yderste oprettede, og som Frederik den Syvende ved sin 
 

Thron-Bestigelse høitidelig tilsikkrede Folket, men som har dog saa længe været "stillet i Bero", at den baade paa Borgen og i Hytten synes reent forglemt, skiøndt den til Rigets Redning, til Modersmaalets Hævd og til Folkets Fælles-Oplysning er aldeles uundværlig.
Lille Juleaften 1863.
Ingen Skjald i Danevangen
Kvædet har faa høit og tit
Om den Æt med Skjoldung-Rangen,
Aarsæl, fredsæl, kaaret frit,
Til at arve Skjoldung-Lykken.
Maatte da, for Aande-Flammen
Slukdes ud i Skjaldens Bryst,
Fuglen overleve Stammen,
Lyde maa vel og dens Røst
Klagelig i Dane-Skoven.
Ja, er blevet en Vindfælde
Bøge-Stammen kongelig,
Mageløs af Aar og Ælde
Paa det hele Jorderig,
Hvor end skimtes Korsets Banner;
Christen-Skjalden maa vel klage:
Stammen, som Guldæblet vandt
I Aarhundreder tilbage,
Som i Folke-Yndest fandt
Storke sin, den faldt i Stormen!
Kiærlig plantet i dens Skygge
Blev vort unge Friheds-Trcr,
Rodfast kun i Danmarks Lykke;
Kan vel nu det finde Læ?
Lykken var jo Stammens Krone!
Nytter Lykken det at friste?
Var ei Fredrik Folke-Drot
Som den Syvende, den Sidste?
Gik ei nys med Fredriks Slot
Op i Luer Danmarks Lykke?
Nei dog, Herren være lovet!
Han er evig fredegod,
De Fredsælle Han har lovet
For al jordisk Vaande Bod,
Og fredsælt er Dane-Folket.
Stiger op paa Fredriks Throne
Frændefødt en Christian,
Boere Thjodretider Krone
End som før i Daneland,
For os spiller Danmarks Lykke.
Thjodrek*) var "den Lykkelige"
Konge-Fader til det Kuld,
Som har styret Danmarks Rige
Og er ei lagt under Muld,
Mens et Skud er end ilive.
Skud af Thjodreks Konge-Stamme!
Navner til dens Førstemand!
Danmarks Lykke er den samme
Under hver dens Christian,
Som sin Byrd vil ihukomme.
Thjodrek er paa Nordens Tunge
Folke-Drot, kom det ihu!
Da skal Fremtids Skjalde sjunge:
Folke-Yndest har endnu
Dane-Kongen til sin Storke!
Kaldes skal da Konge-Fader,
Med den første Christians Kaar:
Dane-Lykkens Arvelader
Giennem firehundred Aar,
Du i Nord med Skjoldung-Rangen!
*) Grev Diderik den Lykkelige af Oldenborg, Fader til Kong
Christian den Første i Danmark.
Som sin Hjord paa Mark og Hede
Hyrden vogter med Forstand,
Saa de ægte Konger lede
Folke-Mængden trindt om Land;
Tidens Tegn de agte paa,
Vogte fremfor alt de Smaa,
Sørge for, de sig kan nære,
Føle, her er godt at være.
Han, som alting har at raade,
Fremfor alle mild og god,
Giver Konger af sin Naade,
Naar vi falde ham til Fod;
Hyrder efter Hjerte Hans
Veile til den Hæderskrands,
Som ei visner hen med Lovet,
Som ei smuldrer hen i Støvet.
Danmark er kun lav og lille,
Fiendevold og Fare nær,
Haabet har paa Gud faa stille
Neppe noget Folkefærd,
Derfor Gud i Naade saae
Fra det Høie til de Smaa,
Bedre Hyrder under Solen
Neppe sad paa Konge-Stolen.
Hjorden sorger for sin Hyrde,
Danmark for sin Frederik,
Sunket under Kronens Byrde
Vensæl han til Hvile gik,
Men det Folk, han Frihed gav,
Fælder Taarer ved hans Grav -
Giør dog, Gud, som af Guld-Aarer,
Dem i Naade til Guld-Taarer!
Folket i hans første Dage
Tømde ud en bitter Skaal:
Krig og Pest som Landeplage,
Skiændsel for vort Modersmaal;
Atter truer Fienden gram,
Byder Danmark Spot og Skam,
Vil ei Himlen os beskytte,
Fædres Land er Fiendens Bytte.
Men vor Gud, Du er den Samme,
Danmarks Trøst fra Slægt til Slægt;
Giør de Snildes Raad tilstamme!
Tag os i din Varetægt!
Folkets Røst i Danevang,
Smeltende i Takkesang,
Lad den melde over Bjerge:
Gud er Danmarks Lande-Værge!
Storke sin i Kiærligheden
Folke-Drotten Fredrik fandt,
Dem, som os misundte Freden,
Seierrig han overvandt;
Fred og Frihed i vort Land
Blomstre under Christian!
Giv os, Gud, i Fryd og Smerte,
Konger efter Folkets Hjerte!
Du, den eneste sande Gud, Himmelens og Jordens Skaber, Vorherres Jesu Christi og vor himmelske Fader! vi takker dig paa vore egne og paa hele det danske Folks Vegne, for den folkelige og frisindede Konge, hvis Død er en Landesorg, og for hele den milde Herrestamme, som med ham lægges i Graven! Herre, bliv ved i Naade at skiænke det mest barmhjertige, milde og fredelige Verdens-Folk, Konger efter dit og Folkets Hjerte, faa de maae elskes i Livet, begrcrdes i Døden og velsignes i Eftermælet, som Kong Frederik den Syvende, der idag stædes til Jorde. Fred med hans Støv! Fred over Folket og Riget! i Vorherres Jesu Christi Navn: Fader vor, Du, som er i Himlene!
Ps. 46.
Gud er vor Kraft og vor Tilflugt under de svære Trængsler, som mødte os, lad os derfor ikke frygte, om end Jorden skiælvede og Bjergene bevægede sig i Havstokken, om end Vandene oprøres og bruser og Bjergene med al deres Styrke bæver.
Christne Venner! Ligesom det hos Kong David og alle de hellige Sangere kun var Guds Børn og Guds Folk paa 
 
14
Jorden, der kunde trøste sig ved Gud, hans Kraft og Tilflugt, under al Verdens Bulder og Tidernes farlige Omskiftelser, saaledes er det følgelig ogsaa hos os Christne kun Herrens Folk, der af Hjertens Grund kan stole paa hans almægtige Beskyttelse, og kun hans Huus og Rige paa Jorden, som vi er visse paa, han vil bevare og beskiærme, om end Jorden gik som et Lagen, og om end Bjergene med al deres Styrke reves los af Bølgerne, som vi jo veed, det skal skee engang, naar Havet og Vandbølgerne bruse, og Folkene daane i Forfærdelse for hvad der skal times.
Naar vi derfor i denne Verdens Riger og Hedninge-Lande opkaldes til at udtale Tryghed under Herrens Vinger til Trøst for et Verdens-Folk, over dets Landesorg og til dets Opmuntring under truende Farer, da maa vi jo betænke os to Gange, for hverken at lyve Herren paa, eller at skuffe Folket med en falsk Trøst og tomme Lofter, men da det er det milde, fredelige danske Folks Landesorg ved en kiær Konges Baare, og er det gamle Danmarks Rige under overhængende Farer for dets Fred og Frihed, som vi her har for Øie, faa kan vi Gud skee Lov! med en god Samvittighed i Herrens Navn tilbyde dette Folk al den Trøst under deres Sorg og al den Beroligelse over truende Farer, som de kan og vil modtage.
Ja, Christne Venner! det danske Folk sorger jo i disse Dage over Tabet af en folkelig Konge, som gav dem borgerlig Frihed og Ligelighed, og over Savnet af den milde Herrestamme, som i hele sire Aarhundreder bar Danmarks Krone, men uddøde nu med ham, der uformodenlig henreves endnu i Kraftens Aar; men vi har den Trøst at byde, at den Himmelens og Jordens Gud, som indsætter og afsætter 
 
15
Konger, og som giennem faa mange Slægter har viist, han undte Danmark de Bedste, Han raader endnu og skifter ikke Sind, saa at vil kun det danske Folk troe Ham dertil, da vil Han fremdeles skiænke dem de bedste Konger, de kan taale, og som deres Fiender skal misunde dem; og hvad navnlig den borgerlige Frihed angaaer, da, naar de kun vil skiønne paa den og dele den med Herrens Discipler og Tjenere, som lever fredelig og folkelig iblandt dem, da kan de være visse paa, at den Herre, hvis Aand er Frihedens, ikke blot vil hævde dem den kongelige Gave, men vil byde sine Venner, som veed, at al aandelig og menneskelig Frihed er Herren behagelig og hans Rige tjenlig, at de skal oplyse det danske Folk bedre end noget andet Folk om den bedste Maade at bruge og bevare Friheden paa.
Og seer vi nu hen til den overhængende Fare, som truer det lille Danmarks Rige, at opsluges eller trælbindes af deres talrige, herskesyge og stridbare Nabofolk, da kan og skal vi først og fremmerst, opmuntre det lille danske Folk ved Mindet om, at egenlig har den samme Fare truet det lille Kongerige ved Belt og Sund, lige siden det blev stiftet, vel for to Aartusinder siden, saa Riget kunde umuelig være blevet det ældste i Verden, dersom ikke den Almægtige havde selv været dets bedste Landeværge, som Han. jo ogsaa, til Verdens Forundring, viste sig at være i den nys hensovne Konges første Aar, da Faren fra den samme Side var ligesaa overhængende, og Riget endnu klarere syntes overladt til den sørgeligste Skiæbne, at falde i ubarmhjertige Fienders Vold.
Ja, m. V. det er jo saa kort siden, at vi, saa at sige 
 
16
alle, selv har været Vidne dertil, hvorledes Himlens Gud siensynlig holdt sin Haand over det lille Danmark, først og fremmerst ved at indskyde det ellers let mistrøstige Folk et Heltemod, som forbausede Verden, og dernæst ved at skiænke de Uøvede glimrende Seier og sjelden Lykke. Vi kan da slet ikke tvivle om, at Herren jo ogsaa nu vil skiænke det lille danske Folk samme Heltemod og samme Lykke, og det saameget des vissere, som vi fole, at Danmark ikke blot er det af alle Hedning-Lande, hvor Vorherres Jesu Christi Evangelium giennem et heelt Aartusinde har fundet den bedste Fred og nu har vundet den største Frihed, men at derfor vil Herren her mensynlig oplive og oplyse sin Menighed, som det kun kan skee i Fred og Frihed og i venligt Samfund med det milde, fredelige Folk, hvis Tungemaal er det menneskelige Hjertesprog, som Evangeliet, der er det guddommelige Hjertesprog, har laant og vil ikke undvære, saa at naar Herren forsvarer Danmarks Sag, da forsvarer han med det samme sin egen.
Ligesom da Gud under den forrige farefulde Krig, giennem en kiærlig Kongehaand skiænkede det danske Folk, og sine Discipler iblandt dem, den uskyldige, men dyrebare Ordets og Troens Frihed, som hardtad allevegne savnes, saa vil han sikkert under denne skiænke det lille Danmark den livsalige Fred, baade indad og udadtil, som næsten hele den øvrige Verden maa fattes, fordi Ingen vil nøies med sit Eget og med Himlens Velsignelse. Ja, denne livsalige Fred vilde Gud aabenbar alt ved den forrige seierrige Krig have skiænket Danmark tilligemed Friheden, dersom Kongen og Folket ret vilde nøiedes med at nyde den inden Rigets gamle 
 
17
Grændser, men de vilde den Umuelighed, baade at nyde Fred og Frihed paa deres Enemærker, og dog have borgerligt Fællesskab med Brudstykker af et fremmed og fiendligt Folk, og derfor maatte Faren og Ulykken vende tilbage, men Han, som har baade Kongernes og Folkenes Hjerter i sin Haand, Han vil sikkert nu, naar de raabe til Ham i deres Angest, bøie dem i Naade til at lade alt det Fremmede, som er deres Ulykke, fare, for at Herren klarlig kan vise dem. hvilken mageløs Lykke der følger Guds og deres Eget, og hvilken rig Velsignelse i Fred og Frihed Himlen og Jorden og Havet har i Giemme til dem.
Ja, m. V. det er et gammelt Prophetisk Ord, der maa opfyldes i Norden saavelsom i Østen, at ethvert Folk, som i deres Eiendoms-Land tjener de Fremmedes Afguder, de skal trælle for de Fremmede i et Land, som ikke er deres, (Jer. 5) og det lille spagfærdige danske Folk, der ikke tør stole paa sig selv eller vil forgude sit Eget, har længe ladet sig lokke og true til at stole paa de Fremmedes og især deres bittreste Fienders Afguder, ved at bøie Knæ for deres Kraft og Mod, Klogskab og Viisdom, og forgude deres Tungemaal, og naar denne aandelige Trældom ikke afbrydes, da kan ingen Fædernelands-Kiærlighed, ingen Lykke eller Seier, forhindre den fuldstændige Trældom fra at følge derpaa.
Dette er igrunden den eneste Fare og Ulykke, som truer Danmarks Rige, saa at naar kun Folket med Guds Hjælp river sig los fra denne folkefiendske Afgudsdyrkelse og vil nøies med Guds gode Gaver indvortes og udvortes, da 
 
18
tør vi love dem i Herrens Navn, at ikke blot skal deres nærværende Sorg omvendes til Glæde og Faren til Glands, men at da vil der times dem en folkelig Gienfødelse, Oplysning og Udvikling, der vil giøre Danmarks Lykke til et endnu langt større Særsyn og Vidunder paa Jorden, end vi kan skiønne, den har været engang i de ældgamle Fredegods-Dage. Amen! i Vorherres Jesu Navn Amen!
Den Danske Guld-Alder
Med Frode og Balder
Oprandt og forsvandt,
Som Paradis-Minder
Hos Børn og hos Kvinder
Man finder og fandt.
Da som af Guld-Aarer
Udstrømmed Guld-Taarer
Med Glæden i Pagt;
Da skjaldrede Hjarne,
Da malede Kværne
Omkap i Guld-Takt!
Da Talerne førtes,
Da Hjerterne rørtes
I Frihed og Fred,
Og Idrætten øvet
Sprang ud som Mai-Løvet
I frist Yndighed!
Da Agerreens-Fuglen*)
I Sky stak om Julen,
Sang Soel-Hverven ind;
Hvidhaaret Skjalde
Sang yndigst af Alle
Om Guld-Hjcernespind!
For Kvinden som Haven
Da blomstrede Graven
Med Rosen-Flor hvid,
Af Nord-Lys opflammet
Goel Hanen guldkammet
For Guld-Morgentid!
Trods Hjerter og Løver,
En Hex og en Røver
Da mødtes paa Val;
Den Danske Guld-Alder
Med Livet af Balder
Og Frode de stjal.
Det Ypperste siden
Var Valdemars-Tiden
Som Kobber mod Guld;
Og under Staal-Skæren
Blev Livet og Æren
Tværpløiet som Muld.
*) Mark-Lcerken.
Tilsidst stod dydsiret
I Krands paa Papiret
Kun Skygge og Skin
Af Aanden, af Guldet,
Af Hjertet, af Muldet,
Af Veir og af Vind!
Som Lyset, faa Skyggen,
Som Lykken, Ulykken
Dog ogsaa forgaaer,
Mod Tidernes Ende
Med Fredriker tvende
Fik Danmark Nytaar!
Til Dan-Markens Slette
Den gamle Land-Vætte
Kom tidligst igien;
Dog længe miskiendte,
Ei længer ivente,
Dan-Marken sin Ven!
Med Fredrik den Sjette
Kom hjem vor Land-Vætte,
Til seent Gylden-Aar
For Hjerter og Tunger,
Nyfødte Skjoldunger,
Med Fredegods-Kaar!
Det mærked ei Mange
Paa Skjaldenes Sange,
Som Fugles i Lund,
Der indvortes gløde
Af nær Morgenrode,
Med Soel-Guld i Mund!
Fra Klinter og Skove,
Vidtud over Vove
Gienlød mangefold
Dog Draper og Kvæder
Til Høinordens Hæder,
Som under Kong Skjold.
Ja, Skjoldunge-Sangen,
Fra Old-Danevangen
Og Nord-Havets Bund,
Opdukked i Beltet
Og lød sammenstmeltet
Med Fugles i Lund!*)
Den spaaed, at Skibet
Med Lykken aflivet,
Med Liget af Skjold,
Med Liv kom tilbage,
Med Skjold op ad Dage,
Trods Issefjords Trold.
*)Bjovulfs-Drapen.
Den spaaed, at Sorgen
For Kongen og Borgen,
Med Trolddom forgjort,
Dog slukkes og dæmpes,
Naar Seiren tilkæmpes
Med Heltemod stort!
Af Nordlys opflammet,
Saa Hanen guldkammet
I Dan-Marken goel,
Og hilsed i Mørke
Med Røsten i Ørke
Den ventede Soel!
I Skoven det knaged,
Og Luerne braged
Paa Hav og i Vang,
I Skiærsild blev prøvet,
Men ei overdøvet
Den sære Guld-Sang!
Guld-Sang fra Livs-Kilden,
Udluttret i Ilden,
Forklaret opstaaer,
Og krones som Hjærne
Med Navn af Dag-Stjerne
I Aands-Gyldenaar!
Paa Fredrikers Liste
Den Syvende, Sidste,
Som Stam-Træets Top,
Saaes luende gløde
I gylden Dag-Røde,
Da Solen stod op!
Ja, Gyldenaars-Solen
Da Folke-Drotstolen
Omstraaled med Glands;
Som Rugen og Hveden
Opvoxde paa Heden
Idrætternes Krands!
Ved Sund og ved Belte
Opdukkede Helte
Med Øine havblaa,
Med Bøndernes Mæle,
Med Heltenes Sjæle
I Brynier graa!
De stormede Skandser,
Som Alferne dandser
I maaneklar Nat;*)
Som for Meie-Reden
Sank Tydsken paa Heden,
I Solskinnet mat!
*)Ved Frederits.
Og paa Eider-Brynet*)
Der havde man Synet,
Ved Nat og ved Dag,
Af hvad det betyder
At tirre Kronjyder
Med Bulder og Brag!
Da paa Danevirke
Som Bøg og som Birke
Slog Dannebrog Rod,
Og i Aften-Svale
Kom liflig paa Tale
Paany Danebod!**)
Ja, Danebods-Visen
For alle bar Prisen
Den Thorsdag i Kvæld,
Da Daneværks-Leiren
Med Dannebrogs-Seiren
Gienlød af "Hilsæl!"
Thi Bod faaer kun Daner
Paa blodige Baner
For Sorg og for Saar,
Paa Borg og i Hytte,
Med Freden til Bytte
I glad Gyldenaar!
*) I Frederiksstad. **) Aftenen efter Isted-Slaget.
Vel Freden de vunde
Endnu ingenlunde
For Ret og for Skiel,
Men Skiellet de fatte
Og lærde at skutte
Med Thyras Hilsæl!
Og bag deres Skjolde,
Old-Danskernes Volde,
Opvoxde i Læ,
Til Dan-Markens Ære
Guld-Æbler at bære,
Livs-Frihedens Træ!
Gienløserens Kirke
Som Guds Danevirke
Nu toner sit Flag,
Derefter korsbanner
Sig Danmarkens Banner
Paa Seierens Dag!
Nu Gyldenaars-Solen
Indskyder i Skolen
Nyt Lys og nyt Liv;
Grav-Lamperne slukkes,
Livs-Bogen oplukkes
For Mand og for Viv!
Da Himlen og Jorden
Giør Pagt i Høinorden
Om Frihed og Fred,
Og Menneske-Livet,
Af Soelglands omgivet,
Opblomstrer derved!
Kun bort med Høi-Tydsken!
Kun op med Høi-Iydsken
I Sønder og Nor,
Med Livet igrunden,
Med Livet i Munden,
Paa Tungen som før!
Som Helvedes Porte
End Skyer kulsorte
Omleire vor Soel,
Ei Marken til Glæde
Kom Disen til Sæde
Paa Dronninge-Stol.
Men selv bar vi Skylden,
Thi Soelstraale-Fylden
Vil bryde hver Sky,
Naar Disen beklæde
Kun maa sit Høisæde
Som hyldet paany.
Livs-Ordet er Solen,
Og Dronninge-Stolen
Er Tungen ildrod,
Den Soel paa Høisæde
Er Dan-Markens Glæde
Og Tydskhedens Død.
Bogstaver selvgjorte
Er Skyer kulsorte
For Tungernes Soel,
Som Bogen og Bindet,
Papiret og Skindet
Forsmaaer til sin Stol!
Kun Tunger ildrøde
Og Læber kyssøde,
I frit Aandedræt,
Er Dronninge-Stolen
For Folkelivs-Solen
Af Gudernes Æt!
Kun Aande har Aanden
Hos Lilie-Vaanden
I Tungernes Ord,
Og Aand er Livs-Kraften
Fra Morgen til Aften,
Halv-Guden paa Jord!
*) Stærkodder.
Naar Dansken ei throner
Med hjemfødte Toner
Og Fædrenes Aand,
Med Tungen er Aanden
Hos Lilie-Vaanden
I Bast og i Baand.
Skiøndt Storværks-Idrætter
Et Folk kun udretter
Med Mund og med Haand,
Af Haanden i Munden
Er Armod i Grunden,
Som Ord uden Aand;
Men altid med Aanden
Af Munden i Haanden
Udspringer Storværk,
Sig selv Værger Tungen,
Og Marken Skjoldungen
Som Odderen stærk!*)
Ei Haanden med Sværdet
Tilgavns lukker Giærdet
For deiligste Vang,
Naar ei Dronning Thyre
Mon Hjerterne styre
Og Tungernes Gang.
Os lidt det kun baader,
Naar Tydskheden raader
For Tunge og Pen,
Om Tydsken med Sværdet
Til Daneværks-Gicrrdet
Kom aldrig igien.
Vi Døden kun værne,
Naar Tydskernes Hjærne
Vi krone med Guld,
Som sætter paa Noder
Med Fryden, at Froder
Er lagt under Muld.
Kun Danskernes Hjærne
Som Livets Dag-Stjerne
Kan kvæde med Lyst:
Som Solen af Havet
Staaer Frode begravet
Dog op paa vor Kyst!
Kun ham kan vort Hjerte
Med Mjøden beværte,
Saa Lyd-Hornets Klang*)
Ænherier vækker.
Hvis Skjold-Borge dækker
Den deiligste Vang.
*)Heimdals Gjallerhorn.
Her Vinter og Sommer
Vel gaaer, som de kommer,
Her alting forgaaer,
Men mageløst findes,
Evindelig mindes
Skal vort Gyldenaar!

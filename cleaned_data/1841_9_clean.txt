I Kiære, som med Blodets Rosenbaand
Er knyttet til mit Fader-Hjerte.
Og i hvis Barm min hedenfarne Aand
Ei savne vil en Minde-Kierte!
Hvad, mens I vuggedes i Moders Skiöd,
Og mens I thronede paa Faders Skulder,
Og mens I græd og loe med Kinden röd,
Og mens I tænkde, at al Daad var Bulder,
Og mens I voxde op til Ungdoms Aar,
Saa eder ei for Bryst faldt Skole-Stövet,
Saa ei af Frost hjemsögdes eders Vaar,
Og ei i Knoppen visned Bögelövet,
Hvad da jeg önskede og tænkde paa,
Var eders Vel paa Jorden og i Himlen;
Men ei det Lys, hvori jeg Lykken saae,
Var det, man blændes af i Verdens-Vrimlen.
Hvad ikke fandtes i den Kirkeby,
Paa Brinkerne imellem Böge-Skove,
Hvor forst mig vinkede den klare Sky,
Hvor forst mig frydede den blanke Vove,
Hvor forst jeg legede med Blomster smaa,
Hvor forst jeg staved paa de store Navne,
Hvor forst jeg vandede Kiærminder blaa
Kun for de Herlige, hvem Hjerter savne;
Det Glimrende, som Verden nu tilbeder,
I Ord og Tanke, som i Kaar og Færd,
Det aldrig, kiære Bom! jeg önsked eder,
Og aldrig Nogen, som jeg havde kiær;
Det fandtes aldrig i vor Præste-Æt,
Mens to Aarhundreder gik over Lunden,
Og Tiden selv, af dets Beundring mæt,
Dets Tomhed foler smertelig i Grunden.
Et jævnt og muntert, virksomt Liv paa Jord,
Som det, jeg vilde ei med Kongers bytte,
Opklaret Gang i ædle Fædres Spor,
Med lige Værdighed i Borg og Hytte,
Med Öiet, som det skabdes, himmelvendt,
Lysvaagent for alt Skiönt og Stort herneden,
Men, med de dybe Længsler vel bekiendt,
Kun fyldestgjort af Glands fra Evigheden;
Et saadant Liv jeg önsked al min Æt,
Og pönsed paa med Flid at forberede,
Og naar min Sjæl blev af sin Grubien træt,
Den hviled sig ved „Fadervor” at bede.
Da folde jeg den Trost af Sandheds Aand,
At Lykken svæver over Urtegaarden,
Naar Stövet lægges i sin Skabers Haand,
Og Alting ventes i Naturens Orden:
Kun Spiren frisk og grön i tidlig Vaar,
Og Blomster-Floret i den varme Sommer;
Da Modenhed imöde Planten gaaer,
Og fryder med sin Frugt, naar Hosten kommer!
Ved dette Lys, for mine Öine klart,
Som det der rinder op i Morgenröden,
Jeg seer med Gru i Dögnets Skolefart
Til Gravens Mulm et Væddelöb med Döden;
Jeg seer med Vemod paa de Gutter smaa,
Hvis Kinder glöde og hvis Öine tindre,
Thi ogsaa de skal brat i Skole gaae,
Og immer, mens de voxe, blive mindre!
Der visner Rosen i Gravluften kvalm,
For end til Duft den Deilige oplukkes,
Der brister Öiet paa Ligbaarens Halm,
For Nogen tænker paa, hvad Lys der slukkes!
Ja, blod, mit Hjerte, ved de bange Kaar,
Og skam dig ei, om Graaden kvæler Hosten!
Til Vintren vies der den unge Vaar,
For Sommeren besveget og for Hosten!
O vilde dog hver Levende i Landet,
Som selv den sorte Skole gjennemgik,
Udfriedes af Ilden og af Vandet,
Sin Bane fölge med et Falkeblik,
Og see Miraklerne, han det mon skylde,
At ei med Skarerne han foer til Hel,
For Livet blomstrede i Ungdoms-Fylde,
Og oversprudlende blev Kraftens Væld!
Han skulde da fra Livets Morgenrode
Saavelsom jeg, optælle dem med Gru,
Stalbrödrene engang, de Tidligdöde,
Vi med den fælles Moder fattes nu,
Og aldrig nænne, for en Drivhus-Gröde,
Og Udsigt til de „visse Levebrod,"
At offre Gutterne med Hinder rode
Til Grammatiken og den visse Död.
Den visse Död, som selv, naar Livet vinder
(Tilkæmper sig en Seier dyrekiøbt),
Dog uopløselig os til sig binder,
Som Lazarus, i Jordeklæder svöbt.
End haaber jeg, ved disse Lys, som brænde
I Hjerne-Kammeret med Flamme klar,
At see paa Daners Mark sig Bladet vende,
Thi yderst Fare kræver Hedning snar;
Men vil den Slægt, som forer Ordet nu,
Stokblind for Aandens Levnedslöb paa Jorden,
Til Enden haanlig smile ad min Gru,
Og ad mit store Skjalde-Haab om Norden;
Velan! saa blomstrer op i Herrens Navn,
Med eders Faders Smil ad vrange Domme,
Og venter rolig, i hinandens Favn,
Paa Dagen, som han forudsaae, skal komme!
Ja, mine Bom! hvad jeg i Speilet saae,
Som dannedes af Viisdoms sikkre Hænder:
Det store Lys paa Livets Himmel blaa,
Som straaler soleklart, men ikke blænder,
Opstigende at' Hjertets stille Hav,
Med Fortids Efterglands til Morgenrode,
Skal först maaskee, naar jeg har lagt min Stav,
Befrugte Marken til sin Eftergröde;
Men som det lønlig for min Sjæl oprandt,
Og vil for Eders sikkerlig oprinde,
Det skal i Eders Dage skues grandt
Paa Graasteens Hiint, som under grönne Linde;
Og naar Dets blanke Straaler gaae i Dands
Paa Tidens Hav, som Mandhjems Kreds ombælter,
Og Liv og Aand formæles i Dets Glands,
Saa Timeligt og Evigt sammensmelter;
Da tier Drengenes og Daarens Spot
Med Synerne, som frydede mit Oie;
Saa let jeg bar det under Haaret graat,
Hvad i min Manddom knap jeg kunde döie.
Den Livets Skole, jeg har peget paa.
Og tryglet Jordens Guder om at bygge,
Som ved et Trylleslag skal da opstaae
Og kiærlig favne eders Faders Skygge,
Beklagende, han ei blev bort i Nord,
For Muren revnede paa Borg og Kirke,
Og sig frigjorde selv hvert Fugle-Ord,
Der let sig svinger over Bog og Birke,
Nu, mens den tover, Lysets Atterdag,
Det vare lidet, eller vare længe,
O, viser dog, I har en bedre Smag,
End man afrettes til som Skole-Drenge
(For Læbe og for Gane-Consonant.
For Feil i Form og Bommerter i Stilen),
Det gamle Nordens Smag for Stort og Sandt,
For Kæmpe-Daaden og for Hjerte-Hvilen,
Den Smag, hvormed jeg er endnu til Spot,
Hvor alle Dværge fuske paa det Nette,
Og hvor man Syn har for det Store blot,
Som Udgaards store, föleslöse Jette!
I Sönner! som mig over Hoved groe,
Nu bærer smukt med eders Fader Skammen!
Stadfæster med ham Nordens gamle Tro,
At Æblet falder ikke langt fra Stammen!
Ei Sölv og Guld, men kun et ærligt Navn,
Med mange giæve Fædres sammenslynget,
Og Mindet om en Mand, som taalde Savn,
Og stod paa Alderdommens Kyst forynget,
Og om en Fader, som med Kæmpehaand
Omværned eders Vext i onde Dage,
Til sanddrue Mennesker med Liv og Aand,
Og Friheds Krav, hvor Baand er blot til Plage,
Kun det er Arven, I til Skifte faae;
Men maa kun i sin Art den Frugter bære,
Da skal I fole under Issen graa,
I har det bedste, vi kan her begiære I
Og Du, min Daatter! Moders Liljevaand!
Vor Herre vogte Dig for Folkemunde!
Omfavn i Hjertet kun din Faders Aand!
De stille Vande har de dybe Grunde.
Det Glimrende vel frister eders Kiön,
Men mægter dog ei Hjertet at forblinde,
Hvor det er dybt og soleklart i Lön,
Som hos den ægtefödte Dannekvinde!
N. F. S. Grundtvig.

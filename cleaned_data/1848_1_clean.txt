Der var paa Jord en Guds Engel saa fiin,
Som Lynet vor Herres Forløber,
Men dog vor Ræfte med Klod og lued Been,
Og det var Johannes den Døber.
Jesus! paa dig pege Englene alle.
Det var en Lyst, naar han tog til sit Sprog,
Og taled med Englenes Tunge,
Da kom der Liv selv i Stok og i Steen,
Kom Ild der i Gamle og Unge.
Da kom der himmelske Tanker i Flok,
Som Fugle, som Lam og som Løver,
Og da forsvandt alt det Helvedes Pak,
Som Menneske-Hjertet bedrøver.
Da blev der Vei mellem Himmel og Jord,
Som maatte hvert Menneske hue:
Rødeguldsbroen fra Øst og fra Vest,
Sig hvælved som Himmelens Bue.
Abrahams, Isaks og Jakobs Paulun
Da skinned som Linet paa Blegen,
Himlenes Herre med Englene to
Besøgde sin Ven under Egen.
Moses igien var paa Bjerget hos Gud,
Hvor ham blev iløn aabenbaret
Guds Tabernakel hos Menneskens Vorn,
Og Aasynet hans blev forklaret.
David slog Harpen med Strænge af Guld,
Guds Aande giød Liv i hans Psalmer;
Salomons-Templet stak atter i Sky,
Guldblade paany skiød dets Palmer.
Atter Elias paa Skyerne foer,
Og styred de stammende Heste,
For han aad Kager af Edens Korn,
Drak Vand af Livskilden hin bedste.
Atter lød Kviden ved Babylons Flod
Fra Israels Folk i Elende,
Blev dog til Lovsang ved Daniels Syn,
For han saae til Ugernes Ende.
Aanden saa blæste paa Israels Been,
Opvakde den faureste Skare:
Hyrder og Konger og Seernes Kor,
Omringet af Englene klare.
Skiønne er alle de himmelske Syn,
Og saa er de himmelske Røster,
Sødt, naar det vifter fra Eden i Kvæld,
Det kvæger, det dulmer og trøster.
Ordet som Lys og som Liv i sin Kraft
Endog Kong Herodes forlysted,
Han var en Spotter og han var et Skarn,
Dog Glæden ham foer giennem Brystet.
Det var Johannes, ved Strømmen han stod
Og talde saa Bølgerne lytted,
Taled om Herren, som Herlighed sin
Med Usselhed vores ombytted.
Tidernes Fylde, han sagde, er nu,
Nu Moses afkaster sit Dække,
Nu kommer han, som af Stok og af Steen
Kan Abraham Ætmænd opvække.
Billedligt var alt Propheternes Syn,
Forbilled var Præsten og Arken,
Himmelsk forklares skal Davids Paulun,
Et Eden blir nu Ødemarken.
Røsten, som raaber i Ørken, er jeg,
Bereder ham Vei efter Evne:
Synker, I Bjerge, i Dalenes Skiød!
Vor Drot farer helst paa det Jævne.
Daaben i Vand giør en Sjæl ikke reen,
Paa Læberne spiller kun Voven,
Daaben i Aand er en Hemmelighed,
Med den kommer Duen fra Oven.
Menneske-Talen om Guddommens Dyb
Alt smager af Stov, den er jordet,
Sønnen, hvem Gnd giver Alting i Vold,
Kun han taler klarlig Gudsordet.
Jesus fra Nazaret, ydmyg og from
Sig dybt for sin Engel nedbøied,
Engelen rødmed som Rosen i Svøb,
Dugperlen stod klar ham i Øiet.
Stivt som en Stjernes blev Døberens Blik,
Som Pilen udfoer da hans Finger,
Peged paa Jesus med Fart og med Flid,
Man saae, den sig ønskede Vinger.
Ordet, som har sine Vinger beholdt,
Udfløi da med Tonerne sode;
See! sagde Engelen, see det Guds Lam,
Som bærer al Jorderigs Brode!
Døberen døde, halshugget i Løn
For Ordet i Lys paa hans Tunge,
Salvet dog blev hans afsjælede Lig,
Og skrinlagt af Lærlinger unge.
Underlig klinger og over hans Grav
En Rost, som en Engels forvildet,
Flagrer og kviddrer, som Fuglen i Lund,
Naar Foden i Snore er hildet.
"Hedninger blinde opgraved hans Lig,
(Saalunde forblummet det klinger¹)
Brændte til Asie hans hellige Been,
Saanær som den pegende Finger.
Fingeren kun, som han pegede med,
For Biet til Herren at vende,
Pegede med paa det sande Guds Lam,
Den kunde paa Baalet ei brænde.
Døberens Finger til Lykke endnu
Da er i Guds Tjeneres Giemme,
Lader i Jærtegn, langt fleer end man veed,
Guds Herlighed Støvet fornemme"!
Fugl fra det Høie! ryk til, som du kan!
Den fængslende Snore lad briste!
Rost af Guds Engel! forklar du dig selv!
Lad ei os din Listighed miste!
Døberens Finger, som Verden har seet
Udfare som Pilen og segne,
Den kun, naar Hoved og Hals vorder lægt,
Skal sees i lysere Egne;
Døberens Finger paa Englenes Maal,
Som peged med Lyst paa Gudslammet,
Den er tilvisse dog blevet ubrændt
Paa alle de Vaal, som har stammet.
Aske man saae kun af Seernes Kor,
Fra Moses og indtil Johannes,
Daarlig forstaaes kun Englenes Maal,
Naar snart det med Dyrs sammenblandes;
' En gammel Legende.
Til os vog kom, over Fjeld, over Hav,
Let baaret paa Aandedræts Vinger
Ordet, der peger paa Jesus med Flid,
Saa klart som Gudsengelens Finger.
Og hvor den Finger i Aanden udfoer,
Ved Daaben i Vand og med Haanden,
Jærtegn man saae og skal see endnu fleer,
Thi der døbde Herren i Aanden.
Der og Johannes i Aanden opstod
Og taled med Englenes Tunge,
Der horde Himmerigs Klokker man gaae,
Og Julenats-Englene sjunge.
Der blev et Nyaar for Abrahams Sæd,
Skiøndt den syndes død og begravet,
Davids og alle Propheternes Røst
Man hørde fra "Øer i Havet".
Der stal i Aanden da ogsaa engang
Opleves det himmelske Møde,
Engelen juble: "o see det Guds Lam,
Som bærer al Jorderigs Brøde."
Døberens Finger paa Englenes Maal
Skal der end paa Gudslammet pege,
Naar med de brusende Bølger i Sky
For sidste Gang Luerne lege.
Døberens Finger, som Verden har seet,
Skal da og af Muldet opfare,
Pege med Lyst paa sin Herre i Glands:
Gudslammet i Skyerne klare!
Jesus! paa dig pege Englene alle.
N. F. S. Grundtvig.

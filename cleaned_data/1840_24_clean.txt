Fra Himlen kom den Helligaand,
Helligaand,
Og løste Jordens Tungebaand.
Halleluja, Halleluja!
Han kom med Tunger som af Ild,
om af Ild,
Med Røsten varm og stærk og mild.
Halleluja, Halleluja.
Den Røst paa alle Tungemaal,
Tungemaal,
Kan slukke Sorg og dove Staal.
Halleluja, Halleluja!
I Herrens Navn og Troens Ord,
Troens Ord,
Der bygger Aanden nu og boer.
Halleluja, Halleluja!
Med Ordet Han i allen Stund,
allen Stund,
Er i vort Hjerte og vor Mund.
Halleluja, Halleluja!
I Hjertet er Han Som en Glød,
Som en Glød,
I Mund som Vinen stærk og sød.
Halleluja, Halleluja!
For Øret er Han Orgelklang.
Orgelklang,
Basune-Lyd og Fuglesang.
Halleluja, Halleluja!
For Sjælen er Han Lys og Fred,
Lys og Fred,
Og evigt Liv og Salighed.
Halleluja, Halleluja!
Livsalig er vor Pindsefest,
Pindsefest,
Lyksalig den, der Synger bedst
Halleluja, Halleluja!
Halleluja for Livets Aand,
Livets Aand,
Som løser alle Dødens Baand!
Halleluja, Halleluja!
N. F. S. Grundtvig.

Nordens Maj med Skoven grøn,
Bølgerne fribaarne,
Fuglesangen klar og skjøn
Mellem Klippetaarne!
Dig berømme skal hvert Aar
Baade Mænd og Kvinder:
Mageløs er Nordens Vaar,
Vintrens Overvinder!
Nordens Maj med Skjønheds Duft
Og med Kraftens Fylde!
Sangen fri som Fugl i Luft
Skal og her Dig hylde,
Mindes glad Din Høitidsdag,
Mens fra Norges Fjelde
Vaier Friheds Kongeflag,
Trodser Aar og Ælde!
Det er Sagn fra gammel Tid,
I de dybe Dale:
Olav bold og Olav blid,
I de høie Sale,
Han paa Klippeskrænt med Harm
Saae en bundet Kæmpe,
Tog som Lyn ham under Arm,
Var ham ned med Læmpe!
Det var Syn paa gammel Viis,
For Kong Haralds Vie:
Norges Gran med Norges Pris
Skjød sig i det Høje,
Bullen vel var rød som Blod,
Ondt i Nord man taaler,
Rundet op af ædel Rod
Toppen gik i Straaler!
Nordens Maj! Du løser brat
Vintrens Baand og Lænke,
Lærer os som Kattegat
Frit og høit at tænke;
Skal og snart med Fuglesang
Norges Gran omsvæve,
Og i Kronen ved dens Klang,
Straaler kun stal bæve.
N. F. S. Grundtvig.

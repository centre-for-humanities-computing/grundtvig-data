I Kæmpernes Höie er Kæmpernes Stöv,
For det ristes Runer til Ære,
Men Kæmpernes Aand er hos Kæmpernes Æt,
Og Ættens skal Odelen være,
Med Bjerge og Sletter og Bölgerne blaa,
Hvor Fædrene hvile og Vuggerne gaae!
Med Kæmpernes Aand fölger Kæmpernes Kraft,
For den synke Jetter og Trolde,
Mens Asgaard sig hæver i Kæmpernes Hjem,
Og tækkes med blinkende Skjolde,
Og Gautur det sander med Nor og med Dan,
At Gladhjem er Navnet paa Kæmpernes Land!
Med Kæmpernes Aand fölger Kæmpernes Ord.
Paa Folkets og Skjaldenes Tunge,
Saa fast som en Klippe, saa fri som en Fugl,
Til Gammen for Gamle og Unge;
Som Aandens og Hjertets den eenbaarne Sön,
Det melder i Lys hvad der skabdes i Lön!
Paa Bjerge, paa Sletter, paa Bölgerne blaa,
Da modes med lifligt Velkommen
Det ædle, fribaarne, oldnordiske Sind,
Som her modes Valhals-Ungdommen,
Fra Fjorde og Elve, fra Belt og fra Sund,
Fra Dovre og Sigtun, fra Leire og Lund!
Saa lyd da: Velkommen, i Fædrenes Aand,
De ædleste Kæmpers paa Jorden!
Velkommen, du Nyaar i Kæmpernes Hjem,
Med Foslbroderlaget i Norden!
Af Kjærlighed baaret, du voxe ved Daad!
Syng höit i din Glæde og smil i din Graad!
N. F. S. Grundtvig.

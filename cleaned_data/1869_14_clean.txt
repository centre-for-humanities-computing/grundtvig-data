Kald det ingen Ting at kvæde
Kun for Priis i Dane-Vang,
Hvor end Freias Døttre græde
Guld og Rav for Skjaldesang!
Lige høit jeg dog vil love
Brage-Løn i Bøge-Skove.
Ja, hvor Thames, som paa Vinger.
Guld-Støv meer end hver en Flod
Prud i Hu fra Dybet bringer,
Lægger for sin Dronnings Fod,
Der jeg stolt for Guld-Støv kaarer
Dane-Bods de gyldne Taarer.
*) B. havde kort forinden udgivet en Udsigt over den danske Digtekunst, hvori han havde ladet haant om Kingo og beklaget de danske Digtere, fordi de skrev for saa lille et Folk. som ikke kunde yde dem nogen klækkelig Løn hverken af Guld eller Ære.
Dybt i Dal er deres Væld,
Dog i Bølge-Gang de stige,
Blaane paa det høie Fjeld,
Rødme, naar de sig nedsnige,
Rindende fra Klipper haarde
Lønlig giennem Rosen-Gaarde.
Trolig hver en Skjald de følge,
Skatter han dem meer end Guld,
Dufte som en Rosen-Bølge
Paa hans Bane over Muld,
Krandse, hvor han Hvile finder,
Høien rigt med blaa Kiærminder.
Derfor Elskovs Kluk og Klage,
Derfor Kæmpe-Skjaldens Sang,
Som de lød i gamle Dage,
End igaar fra Læben klang,
Lokked under Bøge-Kroner
Frem paany de gamle Toner.
Derfor dine Mester-Skjalde,
Engelland! trods alt dit Guld,
Kingo maae lyksalig kalde,
Dækket under Dane-Muld,
Hvor Kiærminde brat, som Svale,
Finder Bod for Vinter-Dvale.
Derfor, skiøndt i dybe Tanker,
Alfe-Dronning underfuld!
I din Hovedstad jeg vanker,
Seer, at over Sølv og Guld.
End som før, paa Livets Høie
Straale kan dit Solskins-Øie, —
Dog, hvor kun som Stjerner tindre
Man det milde Øie seer,
Men hvor, skiøndt det funkler mindre,
Vennehuldt det perler meer,
Elsket meer og længer savnet,
Helst jeg bærer Digter-Navnet.
N. F. S. Grundtvig.

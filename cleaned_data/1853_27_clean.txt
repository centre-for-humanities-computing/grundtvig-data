Kjære Venner!
ved paa min 70de Aarsdag at modtage en christelig og venlig Lykønskning fra Dem og ved Dem fra flere Medchristne og Medtjenere i det kjære Norge, maatte det vel falde mig paa Sinde hvad der er et af den kongelige Viismands Ordsprog: "ligesom koldt Vand over en træt Sjæl er et godt Rygte af et langt fraliggende Land"; thi baade har jeg i denne Sommer vel mere end nogensinde følt, hvad det er at have en træt Sjæl, og jeg føler endnu, og, jeg haaber, skal længe føle Vederkvægelsen af det glædelige Budskab fra det udvortes fierne Land, at Ordet,, som jeg har prædiket, ogsaa der er nær i Mund og Hjerte, og boer sammen med det velsignede Ønske, at jeg til mit sidste Aandedræt maa kunne levende bære og i Sandhed ære det største af alle Navne og det glædeligste af alle Budskab: Vorherres Jesu Christi Navn og Evangelium.
Ja dobbelt vederkvægende var denne christelige Lykønskning mig, fordi jeg tor vente, at Lykonskningen fra Mange gjennem Dem betyder, at Mange med Dem er og vil være nidkiære for Pagten og Vidnesbyrdet, Daabens Pagt og Menighedens Vidnesbyrd, det Troens og Livets Ord, der, som Klippen, bærer Gudshuset, og gjør det mueligt, at vi alle kan blive oplærte af Christus selv og erfare at "hvad han siger til os er Aand og Liv".
De veed det, kiære christelige Venner, at snart i tredive Aar, fra den første Dag, det Lys opgik for mig, at hvad vi forgiæves søge langt borte: Sikkerhed paa vor christne Tro, som den der var af Begyndelsen, og Kraften af Herrens aandelige Nærværelse, hvorved vi kan og skal leve og røres og være i ham, det ligger os saa nær, som Ordet i vor Mund og i vort Hjerte, det Ord, hvormed Herren har indstiftet, opholder og Velsigner sine Naade-Midler til Syndsforladelse og evigt Liv, - i al den Tid har det ligget mig paa Hjerte, som mit egenlige Dagværk i Herrens Tjeneste at giøre alt muligt ved Mund og Pen, for at herefter alle, som har Hjerte til at troe Sandheden, maatte finde og fastholde Troens urokkelige Grundvold og Livets Kildespring i "Herrens Munds Ord" til hele hans Menighed.
Det skal derfor være mit inderlige Ønskie idag og alle mine Dage, at hvorlidt det end maaske skal times mig at see levende Frugt af den Bestræbelse, dog De, mine kiære Venner, og alle de yngre Ordets Tjenere, der kiende og tjene "det levende Guds Ord, som varer evindelig" og er "den uforkrænkelige Sæd hvoraf vi gienfødes" til Herrens evige Liv, maa, før Natten kommer, see dette Lys som paa en Lysestage skinne for alle dem som er i Huset!
Til Slutning lad os alle bede at den forfærdelige Plage, som længe har ruget over vor Hovedstad og synes nu desværre at ville ruge over Deres, snart maa ophore, og, om mueligt, aldrig mere vende tilbage!
Med Tilønskning af Herrens Velsignelse alle Maader
Kiøbenhavn den 12 September 1853.
venligst og ærbødigst
N. F. S. Grundtvig.

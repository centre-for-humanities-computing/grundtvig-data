Konge-Haand og Folke-Stemme,
Begge stærke, begge fri,
De har havt i Danmark hjemme
Mange hundred Aar før vi.
Trods al Brøst, al Frygt og Fare,
Gid de vinde maa og vare.
Skabe i et Gyldenaar
Gamle Danmark gode Kaar!
Odin, Kongen i Valhalle,
Skiøndt for kiær ad Lykkespil,
Holdt dog Thing med Aser alle
under Asken Ygdrasil,
Ei et Haar paa Thor han krummed,
Ihvor lydt endog han brummed,
Taalde, ihvorvidt det gik.
Immer Lokes Naalestik,
Kongens Haand engang var bundet.
Folkets Stemme lod omsonst.
Men i Danmark blev opfundet
Kiærlighedens skiønne Konst:
Hvad der vilde Livet binde
For den brast som Traad og Tvinde,
Skifteviis hinanden godt
Loft med den har Folk og Drot!
Folket løfte Fredriks Lænke,
Fri som hans blev ingen Haand,
Fredrik, som Man vel kan tænke,
Folket skar for Tungebaand,
Kongehaand og Folkestemme!
Lad det aldrig gaae ad Glemme!
Eders Frihed kom med Fred,
Løst er I af Kiærlighed!
Derfor Danmark! ei du ligne
Andre Riger trindt paa Jord!
Himlen dem ei kan velsigne
Som den lille Plet i Nord,
Hvor som Ungdoms-Venner vandre
Magt og Mildhed med hverandre,
Hvor vi troer, hvad Alle veed:
Almagts Liv er Kiærlighed!
N. F. S. Grundtvig.

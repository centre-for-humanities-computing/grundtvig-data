Da Man for endeel Aar siden forfulgde de saakaldte „gudelige Forsamlinger" i Fyen, stræbde jeg at vise, det var hverken billigt eller klogt, thi medens jeg lod det staae ved sit Værd, hvad egenlig kun Vedkommende selv veed, med hvad Sind, i hvad Hensigt og med hvad aandelig Frugt slige Forsamlinger holdes, gjorde jeg opmærksom paa, at de, borgerlig talt, var kun et eget Slags Selskabelighed, farligere at røre ved med væbnet Haand, end nogen Anden, og ei blot meget uskyldig, men, efter Erfaringens Vidnesbyrd , til meget verdsligt Gavn. Jeg pegede i den Anledning paa de vilde og tildeels aabenbar ugudelige Forsamlinger, som Man i rore Fædres Dage kun forgiæves søgde at undertrykke og afskaffe, og holder derfor nu kun mere eller mindre vaagent Die med, og jeg sluttede deraf, at selv naar Man havde de allerværste Tanker om de saakaldte gudelige Forsamlinger, tilraadte dog saavel Klogskab, som Billighed at lade dem nyde samme Overbærelse, som de aabenbar Ugudelige, med og uden Fiolen, da de dog umuelig kunde være skadeligere for Sædeligheden, og var, ester mange Aarhundreders Vidnesbyrd, langt stærkere at drages med. Jeg nægtede ingenlunde, at der i de saakaldte gudelige Forsamlinger kan skee og forberedes ligesaa slette Ting, som i de aabenbar Ugudelige, men jeg bemærkede, hvad
Erfaringen stadlæster og Fornuften maa finde rimeligt, at det er kun en Undtagelse, udentvivl endog sjeldnere end i andre honette Selskaber, hvor der ogsaa kan skee og stundom skeet meget slemme Ting, uden at det falder Nogen ind derfor at bandlyse, eller paabyde Indskrænkninger, der i Grunden ophævede dem. Allermindst fandt jeg, at de saakaldte gudelige Forsamlinger i denne Henseende burde undtages fra de i Regelen uskyldige og honette Selskaber, da Historien viste, de sædvanlig havde været Plante-Skoler for en Alvor, Ærbarhed, Redelighed og Taalmodighed, som det Borgerlige Selskab aldrig vil saae for Meget af, og maa nu dobbelt paaskjønne, da Selskabeligheden, selv hvor den er borgerlig uskyldigst, dog har tageten saa sandselig, flygtig og kostbar Retning, 5t Menneske - Vennen maatte aldeles fortvivle om Fremtiden, hvis dette Slags honette Selskaber skulde, ved Siden ad Ølsmaal og de aabenbar ugudelige Forsamlinger, blive de Eneste i Landet. Føier Man nu hertil, at Almuen i vore Dage nødvendig maa fole en stærk Trang til Meddelelse, naar den vaagner af sin lange Dos og skammer sig ved Dyriskheden, medens de Studerendes Dannelse sædvanlig ganske fattes det folkelige Præg, og den offenlige Gudstjeneste er for det meste stivnet tit en død Ceremoni, da vilde en borgerlig Kamp mod de gudelige Forsamlinger, i hvad Hensigt den saa end førdes, i Grunden være en Kamp mod Almuens 
 
403-404
naturlige Drift til selv at arbeide sig ud af Raaheden og op til en levende Aandelighed. Hvorvidt nogen Almue egenlig mægter det og hvorvidt de saakaldte gudelige Forsamlinger er den rette Vei dertil, kan vist nok være megen Tvivl underkastet, men vil Man, isteden for at komme dem til Hjelp og aabne andre levende Verel-Virkninger, straffe dem for hvad de føle, er deres uskyldigste Gjerning og bedste Bestræbelse, da maa Man ikke forundre sig, om Bevægelsen tager en vild og sværmerisk Retning, og maa i alt Fald være beredt paa selv hos det taaligste Folk at finde uovervindelig Modstand.
Denne Tanke-Gang, har jeg troet, var ogsaa det Kongelig danske Cancellies, hvorfra jeg i hine Dage saae en Skrivelse til de Fyenske Embeds-Mænd, der gjorde Ende paa Forfølgelsen, men jeg seer bestandig klarere, at vore Lovfyndige dog i det Hele maae være de gudelige Forsamlinger særdeles ugunstige, og medens det ei kan forundre mig, at Dette synes at have indvirket paa Cancelliets Anskuelse, maa jeg dog, i Faedrenelandets og Menneskehedens Navn, opfordre dem af vore Lovkyndige, som ansee de saakaldte gudelige Forsamlinger baade for skadeligere og nemmere at undertrykke, end de aabenbar Ugudelige, eller dog for en af Delene, til at lade deres Grunde see Lyset, for at et Spørgsmaal, der daglig bliver mere vigtigt og indviklet, kan itide blive offenlig droster med al den Rolighed og Upartiskhed, det unægtelig fortjener.
Til en saadan Opfordring seler jeg et dobbelt Kald, da mine historiske Studier have skaffet mig et klarere Overblik af de borgerlige Forhold, end ret Mange har, og da jeg, langt fra at høre til de omtalte Forsamlingers Lovtalere, tvertimod i fem og tyve Aar har gjort mit Bedste lil at forebygge eller dog formindske dem, som Frugter af kirkelig Vankundighed og Fristelser til allehaande Vildfarelse, saa det er kun de verdslige Vaaben, jeg ønskede een Gang for Alle at see vendt fra et efter Omstændighederne nødvendigt Onde, som ved Forfølgelsen kun bliver værre og kan med Rette trodse paa, at det, i Sammenligning med hvad Man deels taaler og deels fremmer, er et stort borgerligt Gode. Ja, en af Grundene, hvi jeg tager de saakaldte gudelige Forsamlinger i Forsvar mod de Lovkyndige er virkelig min Frygt for, at de ved Stævnemaal, Domslutninger og Tugthusliv skal udbrede sig over hele Landet og grundfæstes i det Mindste for en Menneske-Alder, hvad Følgen nys blev i Norge, da Man kastede Strids-Handsken til Hauge og hans Venner, som, uden det, rimeligviis for længe siden vilde været glemte, da vi har seet, at Iveren kiølnedes og Forsamlingerne sov ind, saasnart Forfølgelsen holdt op. I Norge var det Stats-Kirkens Præster, som reiste Forfølgelsen , og saa ubilligt og uklogt, for ei at tale om den aabenbare Uchristelighed, det var af dem, fristedes de dog dertil ved den stærke udfordring der laae i Hauges levende Præste-Pine, men i Danmark er, saavidt jeg kan skiønne, Geistligheden i det Hele Forsamlingerne gunstig, og har i alt Fald saamegen Fristelse til at være det, at enhver undtagelse maa giælde for en grov Feiltagelse. Hos os er nemlig de gudelige Forsamlinger ikke begyndt paa en Tid, da Kirkerne sædvanlig var fulde og Præsterne Smaa-Paver i deres Kreds, men tvertimod paa en Tid, da Kirkerne sædvanlig stod tomme og det kun faldt meget saa Præster ind at blande sig i deres Sognefolks Sjæls - Anliggender, naar de var confirmerede, saa her havde Præsterne aabenbar slet Intet at tabe ved de gudelige Forsamlinger, som desuden slet ikke dannede sig i Modsætning til Stats-Kirken, og jeg tør mene, Sogne-Præsterne har allerede vundet langt mere ved dem, end ved alle de Forordninger, Man har ønsket om tvunget Kirke-Gang, Søndags-Helligholdelse og alt Saa-
 
405-406
dant. Deels er jeg nemlig vis paa, at de saa kaldte „Hellige" er i Regelen meget skikkeligere baade til at tiende og offre end de Andre, deels er de strænge Søndags-Holdere og følgelig, hvor Præsterne præke nogenlunde overeensstemmende med Kirke-Lovene og leve nogenlunde præstelig, stadige Kirke - Giængere, og endelig er selv de Præster, som stødte dem fra sig, sædvanlig dog blevet lønnede med lidt mere Opmærksomhed af dem i Sognet, der for fandt baade Præst og Kirke overflødige, en Opmærksomhed, der naturligviis igjen vilde falde bort af sig selv, naar Modsætningen forsvandt.! Selv i Fyen har det derfor vist været sjelden, at en Præst anraabde den verdslige Arm mod de ham betroede Sjæle, enten for Lære-Standens Ære og Gavn, eller ifølge det Attende Aarhundredes liberale Anskuelse af alt aandeligt Liv, som en uhyre og frygtelig Fanatisme, der med haandgribelige Midler maatte kvæles i Fødselen, og i alt Fald slog Gejstligheden sig der aldeles til Ro, da de Horde, at naar en Præst anklagede sine Sogne-Folk blot fordi de holdt gudelige Forsamlinger, maatte han vente at faae sin egen Embeds-Førelse strængt undersøgt. De tretten Aar, der siden forløb, har baade saa kiendelig formindsket Antallet af Præsterne fra forrige Aar hundrede, og aabenbaret det ny Aarhundredes folkelige Retning, at jeg maatte tage meget feil, om ikke baade den Sællandske og Jydske Gejstlighed, i det Hele, enten hugede Forsamlingerne bedre end jeg, eller fandt det dog meget klogere at taale end at tirre dem, saa kommer det desuagtet til Forfølgelses vil det sikkert være de Lovkyudiges Skyld, der, selv naar en enkelt Præst miskiendte sin sande Fordeel og Tidens Aand, vilde lettelig kunne oplyse og omvende ham.
Hos os er da det vigtige Spørgsmaal aabenbar: paa hvad Grund de Lovkyndige synes baade at være krigersk sindede mod Forsamlingerne og at ansee deres undertrykkelse for en Smaating, thi uagtet jeg er sikker paa, at Krigen kan ei vare længe, for den vil bibringe dem om ikke gunstigere, saa dog fredeligere Tanker, var det dog meget bedre, om Krigen kunde kvæles i Fødselen af den Overbeviisning, at der ved den, selv i heldigste Fald, er slet Intet at vinde, men, efter Erfaringens Udsagn, uberegnelig meget at tabe, og jeg har det velgrundede Haab, at en offenlig Drøftelse af Sagen vilde føre alle fornuftige Folk, altsaa først og fremmerst de Lovkyndige, til denne Overbeviisning. Dobbelt ønsker jeg denne Drøftelse, fordi jeg troer, den vilde ogsaa oplyse bedre om de ligesaa uskyldige som virksomme Midler, hvorved Almuens i mine dine slet ikke ønskelige Hang til gudelige Forsamlinger, lod sig bekæmpe, saa den ikke udbredte sig stort videre end i Fyen, hvor den hos os har hjemme; thi jeg troer sikkert, det vilde naaes, naar Man paa den ene Side lofte Sogne-Baandet, saa de Alvorlige kunde komme i levende Forbindelse med dem af Stats-Kirkens Præster, de yndede, og paa den anden Side aabnede Almuen, hvad den begynder smertelig at savne, Leilighed til en levende, fri og folkelig Dannelse, istedenfor den tvungne Skolegang, der aldrig kan bære gode og vil, om den ikke snart afbrydes, sikkert bære høistsørgelige Frugter, blandt Andet fordi Skolelærerne nok staae paa Nippet at stille sig i Spidsen for de gudelige Forsamlinger, og vil da stræhe at giøre Tvangs-Skolerne til Seminarier for dem.
Saavidt jeg forstaaer vore Lovkyndige, er en saadan aandelig Frigivelse af Almuen vist nok endnu langt fra deres Tanker, da de endog synes mere omhyggelige for det aandelige Sogne-Skiels Bevarelse end for For samlingernes Undertrykkelse; men jeg tænker, at en rolig Drøftning af Sagen snart vilde vise, det kommer blot as, at Menneskets Cul-
 
407-408
tur-Historie desværre ligger udenfor vore Lovkyndiges almindelige Studere-Plan og forbliver derfor Største-Delen af dem temmelig fremmed.
Dog, kun i Forbigaaende vilde jeg her berøre de aandelige Midler, hvorved den aandelige Sygdom, som jeg anseer Almuens Hang til gudelige Forsamlinger sor, kan om ikke altid læges, saa dog standses i sin udbredelse, og vil derfor vende tilbage til det „Heroiske Middel" som synes at være de Lovkyndige kiærest, men er i mine Sine aldeles utilraadeligt, fordi det nødvendig maa giøre Ondt værre og bringer desuden lettelig endeel Mennesker i Tugthuset eller til Bettelstaven, som er borgerlig uskyldige og altsaa, om de foer vild, dobbelt at beklage, da Man i saa Fald gjorde dem en Vrode af den Sygdom, Man, istedenfor at helbrede paa, kun havde næret.
Jeg tør vel haabe. Juristerne ikke vil svare mig, det er Loven, der, uden Spørgsmaal om deres Meninger, neder dem til, at bekæmpe de gudelige Forsamlinger, men dog vil jeg baade i den Henseende bemærke, at Can -cellie-Skrivelsen efter de Fyenske Stævnemaal viser det Modsatte, og tillige giøre opmærksom paa, at da vi fra Christian den Sjettes Tid have endeel Anordninger, langt skarpere stilede mod andre Forsamlinger, som heller neppe udtrykkelig er tilbagekaldte, maa det ene være de Lovkyndiges besynderlige Forkiærlighed for den mod de gudelige Forsamlinger, der bringer dem til at indskiærpe og maaskee endog skiærpe den.
Jeg tænker heller ikke, Man vil sige, det kommer af Ømhed for Stats-Kirken, som Man troer, trues af Almuens gudelige Forsamlinger, thi en saadan Omhu har jeg end ikke hørt vore Jurister giøre Fordring paa, end sige kalde sig forpligtede til, men jeg vil dog, for en Sikkerheds Skyld, bemærke, deels at hos os har
Forsamlingerne aldrig truet Stats-Kirken, og deels at det naturligviis ikke var om et despotisk Hierarchi, men om den lovbundne Stats-Kirke, de Lovkyndige kunde føle sig kaldede til at værne, og at det altsaa, i paakommende Tilfælde, først maatte underøsges, om de Præster, Almuen vragede, selv levede og lærde efter Loven. Og selv om nu Juristerne, af Ømhed sor Sogne-Præsterne, vilde oversee alt dette, tør jeg dog mene, de vilde føle sig bevægede til Tolerance, naar de havde overveiet Kvækeriets Historie, der ligger nær nok ved vore Dage sor baade at være paalidelig og kunne giøre Krav paa særdeles Opmærksomhed. Aabenbarere Fiender kunde nemlig ingen Stats- Kirke i Christenheden have, end Kvækerne, der forkastede Sakramenterne, foragtede Søndagen, afskyede Kirkerne, og forsvor at give Tiende, og taaligere Creature til at lade sig udpante, udskiælke, hudstryge og fordele i Tugthuse og Daarekister har Rettergangen sjelden eller aldrig stedt paa, men desuagtet var det dog Forfølgerne, der snart udmattedes, og den Høie Kirke stræber nu med Flid at fralægge sig al Deelagtighed i de haandgribelige Omvendelses-Forsøg, medens hverken England eller Nordamerica for nogen Priis vilde undvære de gyldne Frugter, Kvækeriet i mange Ledd har baaret. Hvad der nu desuagtet bringer vore Lovkyndige til at betragte Almuens gudelige Forsamlinger baade som borgerlig strafværdige og som nemme med Magt at undertrykke, det har jeg ikke været istand til at opdage, uagtet jeg har tænkt meget paa den Sag, med mindre det blot skulde være den Flygtighed, hvormed selv Theologer i vore Dage sædvanlig betragte gudelige Ting, og som da sagtens kunde findes hos Juristerne, der sjelden har været berømte for at skiænke dem særdeles Opmærksomhed. Men hvad enten det er saa, eller vore Lov-
 
409-410
kyndige har Grunde som jeg ikke kiender, haaber jeg, de selv vil være de Fyrste til at indsee, at hvor Grundsætningen er af saa stor praktisk Vigtighed, at mange Menneskers hele timelige Velfærd staaer paa Spil, og hvor ingen Klogskab kan beregne de sorgelige Følger for hele Borger-Selskabet, som er kun alt for rimelige; der maa Man betænke sig vel, fer man tilegner sig den, og findes Grund-Sætningen vildfarende, da langt heller tage Krigs-Erklæringen tilbage, end i Haab om uretfærdige Seire gaae fortjente Nederlag imøde. Til en saadan moden Overveielse er det da, jeg opfordrer vore Lovkyndige og forsikkrer dem, at kan de rokke mine Grunde for de gudelige Forsamlingers borgerlige Uskyldighed og aandelige Magt til at triumphere over alle haandgribelige Vaaben, da skal jeg gjerne lade mig overbevise om, at hvad jeg anseer for en farlig Sygdom kun er en ubetydelig Politi -Uorden , der i en Haande-Vending lader sig hæve.
Dog, jeg er for gammel til at maatte glemme, at ventelig læser vore Lovkyndige slet ikke hvad jeg skriver i Kirke-Tidenden, eller finde det dog slet ikke umagen værdt for min Skyld at bryde deres Hoved med halvkirkelige Undersøgelser, end sige at spilde den kostbare Tid paa Penne-Feider om Sligt, saa den eneste Følge af denne Opfordring turde lettelig blive, at Endeel baade af mine lærde og læge Troes-Forvandte stode sig over, at jeg betragter og omtaler som en farlig Sygdom hvad de ansee for et aandeligt Læge - Middel. Jeg skulde derfor ikke have grebet Pennen, hvis Afmagt til at gavne Andre og Kraft til at saare Skriveren, jeg godt har lært at kiende, naar jeg ikke ansaae det for min Pligt, da de Lovkyndige erklære sig mod Forsamlingerne, saavidt det staaer til mig, at forhindre videre Ulæmpe, i det jeg yttrer det som min faste, velgrundede Overbeviisning, at de gudelige Forsamlinger er hverken værd at stride eller lide for. Dette kunde nu vist nok skeet med langt færre Linier, men vilde jeg vente at mine Troes-Forvandte af en modsat Mening om Forsamlingerne, skulde ændse min, da maatte jeg stræbe ret skarpt at skjelne imellem hvad man sædvanlig paa begge Sider sammenblander: Forsamlingernes aandelige Værdi, og deres verdslige Uskyldighed. Vise maatte jeg, hvor lidet jeg kan finde nogen optænkelig Grund, hvi det ei skulde staae rolige Borgere ligesaa frit for at søge deres Vederkvægelse i gudelige Forsamlinger, jeg vil ikke engang sige som i Drikke- og Spille-Huse, men som paa Concert og Komedie, hvor tilvisse ligesaalidt Alt er reent, undtagen for de Rene. Erklære maatte jeg ogsaa, at jeg, som Historiker, ei nærede mindste Tvivl om, at jo mine Landsmænd, ligesaavel som alle andre Folkefærd, vilde sinde aandelig Magt til seierrig at forfægte en saa naturlig og uskyldig Frihed, der har sin dybe Grund ei blot i Aandens fribaarne Natur, men ogsaa i det Ansvar, ethvert Menneske har for sin egen Sjæl, et Ansvar, der soleklart indslutter Ret til, uden Andres Fornærmelse, at giøre Alt hvad Man troer, der kan tjene til dens timelige og evige Vel. Forst efter dermed at have gjort Alt hvad jeg kan for at afvende et verdsligt Angreb paa Forsamlingerne, kan jeg see mine Troes-Forvandte i Øinene og sige: desuagtet, vil I lyde mit Raad, da skal I ikke underkaste Eder mindste Uleilighed for Sligt, thi anseer jeg maaskee end denne gudelige Selskabelighed for farligere end den er, saa maatte jeg dog staae langt tilbage for Eder i christeligt Liv, dersom Man virkelig tabde Noget ved, som jeg altid har gjort, at skye de talrige Selskaber, hvor Man skal betragte og behandle hinanden som Grund-Christne og Hjertens-Venner, uagtet Man hos Mange kun finder Lidt, der tiltaler, men Meget, der frastøder. Indtil Man altsaa med Aand og Kraft beviser. Man 
 
411
er voxet mig langt over Hovedet, har jeg Ret til at troe. Man voxer bedst i Stilhed, og finder i Samtale med en enkelt venlig Sjæl rig Erstatning sor den flygtige Glæde, der i store Selskaber, de gudelige saavelsom de verdslige, er langt mere Adspredelse end Samling. Vare vi, som endnu lægge Vægt paa den Apostoliske Tro og fryde os i det deraf udspringende Haab, ogsaa virkelig, som den Apostoliske Menighed i Jerusalem, Allesammen „eet Hjerte og een Sjæl," da vilde det vistnok ogsaa vise sig deri, at vi, saavidt vort jordiske Dagværk tillod det, idelig forsamledes, jo flere jo bedre, men da vi nu aabenbar ikke er saadan ne Christne, da har Man forsaavidt Ret til at kalde os Skin-Hellige, naar vi griber efter Skinnet deraf, og at være Martyrer for det blotte Skin anseer jeg for en ligesaa stor Ink, som jeg troer det vilde være Lyst at lide for Virkeligheden. Meget klogere saavelsom meget bedre vil det være at tilstaae baade for os selv og for hele Verden, at vi, langt fra at være Helgene, Man maatte efterligne eller udrydde, er endnu langt mere Hedninger end Christne, og langt me-re Danske end Himmelske Borgere, som blot bede om Lov til i Stilhed at følge vor bedste Overbeviisning, ligesom vi gierne lade Andre følge Deres. Da skulde jeg tage meget feil, om i Danmark enten Høie eller Lave vilde nægte os den Samvittigheds-Frihed vi behøve, og skulde det end mod Formodning skee, da tor jeg haabe, Man snarere skulde see mig blandt de Første end blandt de Sidste til at ære den Tro, der er langt dyrebarers end Guldet, som dog prøves i Ilden!
N.F.S. Grundtvig

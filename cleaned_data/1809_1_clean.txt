Aaret sank, i Vesten stander
Høi dets røde Bautasteen,
Og med Ebro end sig blander
Blodet. - Enden vorder feen.
Hvad har vel udmarvet Jorden,
Saa den er ufrugtbar vorden,
Saa den gødes maa med Liig?
Han, som har saa længe levet,
Han, som, født med Jorden, saae
Alt, hvad Slægten har bedrevet,
Han, den vise Olding, maa
Og forklare os vor Alder:
Tiden sig den Olding kalder,
Saga er hans Tungemaal.
Eder hen til ham at føre,
Lære eder at forstaa.
Hvad I af den Gamle høre,
Hvad han paa sin Vandring saae,
Er det Maal, jeg har for Øie;
Unge Venner! vil I bøie
Sjæl og Øre til mit Ord?
Naar begejstret Gubben maler
Os sin fagre Ungdoms Liv,
Da om Grækenland han taler,
Peger for os paa Homer;
hvad den kolde Klogskab mægter,
Os og alle Jordens Slægter
Viser han i stolte Rom.
Hist paa Nordens Klippetinder
Byder han os stirre hen,
Naar sin Manddoms stolte Minder
Han vil trylle for os frem;
Der vi høre Skjalde synge
Om de Baand, som fast omslynge
Kraft og Kærlighed i Nord.
Sørgelig han og mon klage
Over mangen  farlig Sot,
Lærer os, hvi træt af Dage
Nu han maa ved Staven gaa,
Hvi han vakler saa paa Foden,
Hvi det dundrer saa paa Kloden,
Naar han tung sig skyder frem.
Medens over Gubbens Ælde
Og hans ynkelige Færd
Vi maa Vemodstaarer fælde,
Skænker han os dog en Trøst:
Gud og Videnskab at dyrke.
Tænder Lys i Nattens Mørke,
Jager bort hver farlig Sot.
Unge venner mangen Taabe
Sig fra Gud og Videnskab
Daarlig vender, tør jeg haabe
I vil vende eders Blik
Fromt mod Himlen, aldrig klæbe
Det paa Jord, men mandig stræbe
Op derfra med Ord og Daad!!

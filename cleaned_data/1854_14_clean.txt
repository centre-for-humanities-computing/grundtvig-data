Det er denne Gang ikke blot Folkethinget, men hele Rigsdagen, vore ansvarlige Ministre har raadt Kongen til at opløse, og Ministrene har denne Gang ikke ladt os være i Tvivl om, hvorfor de har raadt Kongen til den Yderlighed, anden Gang i eet Aar at stikke Folkets Tillidsmand hjem med uforrettet Sag og udskrive nye Valg; thi i Konge-Brevet staaer der jo, Rigsdagen er opløst for den Sags Skyld, at den i det Kongelige Budskab af 4de October 1852 betegnede Ordning af Thronfølgen ikke fik de tre Fjerdedele af Stemmerne for sig, som den, efter Grundloven, skulde havt. Heraf maae da alle Folk slutte dem til, at Ministrene vil have en Rigsdag, som giver sit Samtykke og siger Ja til Alt, hvad Ministrene har forlangt af os, og at de vil raade Kongen til at opløse enhver tilkommende Rigsdag, naar den ikke vil samtykke i alt hvad de kalder nødvendigt til Thronfølgens Ordning.
Jeg behøver ikke at sige nogen, i hvilken Klemme Ministrene herved har sat alle gode Dannemænd, baade dem, der skal vælge Medlemmer til den splinterny Rigsdag, og dem der skal lade sig vælge dertil; thi paa den ene Side kan det jo synes, som det vilde være uforsvarligt at sende Kongen en Rigsdag, som hans Ministre forsikkre ham om, han ikke kan komme tilrette med, og paa den anden Side maa det ogsaa synes unyttigt og urimeligt at vælge en Rigsdag, som man maa vente vil, ligesom den nys opløste Rigsdag, blive skikket hjem med uforrettet Sag.
Naar det derfor ikke i alle Maader var om Danmarks Riges Bestandighed og om det kjære Danske
 
4
Fædernelands Vee og Vel at giøre, da skulde det være mit Raad, at alle gode Dannemand holdt sig fra al Delagtighed i de forestaaende Valg, og lod Ministrene med deres Parti sætte en Stemme-Maskine sammen, der, for Gud og al Verden, var deres egne Hænders Gjerning og kunde umulig giælde for et sandt Udtryk af det danske Folks Hjertens-Mening eller fri Samtykke.
Nu derimod, da for vore Dine den Danske Krone, Danmarks Rige og det Danske Folks Ret, Frihed og Ære staaer paa Spil, nu maa alle gode Dannemænd, selv under disse sørgelige Omstændigheder, giøre alt hvad de kan, for at det paa den næste Rigsdag kan vise sig endnu klarere end paa denne, baade for Kongen og for hele Verden, at det er ikke saa, som Ministrene tænker og siger, at det kun skulde være omtrent et halvhundrede Knurrepotter, men at det i Sandhed er hele Kiernen og Sjælen i det Danske Folk, der siger Nei til den kongelig-danske Arvelovs fuldstændige Op-hævelse, og at vi siger kun Nei dertil, fordi en saa-dan Ophævelse af Arveloven vilde under nærværende Omstændigheder virre meget farlig og skadelig for Danmarks Rige og det danske Folk, og behøves slet ikke, for at den Ordning af Thronfølgen, der er betegnet i det kongelige Budskab af 4de October 1852 og beskrevet i Londonner-Traktaten af 8de Mai 1852, kan træde i Kraft og sættes iværk fra først til sidst. Denne Sandhed, at det er ingenlunde os, men Ministrene og deres Parti, som har forhindret, at der paa den forenede Rigsdag blev givet et enstemmigt Samtykke til den Ordning af Thronfølgen, som er betegnet i det kongelige Budskab, den maae vi stræbe at giøre soleklar for Kongen, i det gode Haab, at da vil han ikke længer følge de Ministres Raad, som har noget andet bag Øret, men vælge sig nye Ministre, som ikke forlanger andet Samtykke til Ordningen af Thronfølgen, end det Samtykke, som det Danske Folk uden Skam og Skade kan give, og som vi paa Folkets Vegne mangfoldige Gange har tilbudt.
Da det nu imidlertid ikke blot er Kongen, men ogsaa en stor Deel af det Danske Folk, som hidtil ikke har seet Sagen i sin rette Sammenhæng, og da det ikke kan være hver Mands Sag at læse og samle alt, hvad herom staaer i Rigsdags-Tidenden, saa skal jeg stræbe at oplyse Sagen saa jævnt og tydeligt, at udentvivl alle gode Dannemænd kan see den i sit rette Lys.
For det første maae vi nu lægge vel Mærke til, at den Ordning af Thronfølgen, som er bestemt i Londonner-Traktaten og betegnet i det kongelige Budskab, det er ikke noget, som enten kan eller skal skee strax, men skal kun skee i det Tilfælde, som kanskee aldrig indtræffer, at Prinds Christian af Glyksborg overlever baade Kong Frederik den Syvende og Arve-prinds Frederik Ferdinand, uden at nogen af dem efterlader sig en Søn, saa det har aabenbar for Sagens egen Skyld slet ingen Hast, og Ministrene behøvede da siet ikke at raade Kongen til at opløse Rigsdagen, fordi de ikke kunde saae dens Samtykke netop nu, i de Ord og i den Udstrækning, de forlangde. Den Dag, den Sorg, og man skal ikke sørge for den Dag, man kan-skee aldrig lever; det er gode, gamle Danske Ord, som Ministrene skulde have lagt paa Hjerte, istedenfor at de nu vilde have Rigsdagen til strax ikke blot at sørge for den aldeles uvisse Fremtid, men til derover at glemme og tilsidesætte hvad Dagen hør til, hvad der ligger os allernærmest og trænger til hurtig Afgjørelse.
Men sæt nu ogsaa, at det, af en eller anden Grund, var aldeles nødvendigt, at det strax maatte af-gjøres, om den Danske forenede Rigsdag vilde give sit Samtykke til, at hvis Prinds Christian af Glyks-borg skulde overleve Kong Frederik den Tredies Mands-stamme, han da maatte bestige den Danske Throne, og at i alt Fald hans mandlige Afkom med Prindsesse Lovi se, saalænge den var til, skulde ene have Arveret til den Danske Throne, da var vi ogsaa allesammen villige til at give dette Samtykke, og det var Ministrene selv, der forhindrede det,  ved haardnakket at forlange,
 
6
at vi med det samme skulde give vort Samtykke til den kongelige Arvelovs fuldstændige Ophævelse, som vi umulig kunde, da det, efter vor Overbevisning, ingenlunde var nødvendigt, men vilde være meget farligt og skadeligt for Danmarks Rige.
Det er nemlig efter denne Arvelov, at Kong Frederik den Syvende sidder paa Thronen; det er efter denne Arvelov, at Kronen, ved de nærmere Arvingers Afkald, kan tilfalde Prinds Christians Gemalinde, Prindsesse Lovise af Hessen, og det er ifølge denne Arvelov, at, om end Prinds Christian af Glyksborg blev Konge af Danmark og efterlod sig Sønner af et andet Ægteskab end det med Kron-Arvingen: Prindsesse Lovise, saa vilde disse Sønner, efter Londonner-Traktaten, være aldeles uberettigede til den Danske Throne, og der kan da ikke vel tænkes noget mere urimeligt og selvmodsigende, end i det samme Øieblik og Aandedræt, som man giver sit Samtykke til denne Ordning af Thronfølgen, der aabenbar hviler paa den kongelige Danske Arvelov, i samme Øieblik og Aandedræt at give sit Samtykke til denne Arvelovs fuldstændige Ophævelse. Saaledes vilde Sagen staae, om end det Samtykke, man forlangde af os, kun skulde være et Samtykke til, at den kongelige Arvelov skulde ophæves, naar engang Prinds Christian og Prindsesse Lovises mandlige Afkom var uddøet, men nu forlangde Ministrene vort Samtykke til, at Arveloven skulde være aldeles ophævet endnu førend Prinds Christian besteg Thronen, eller førend hans og Prind-sesse Lovises mandlige Afkom fik Kronen i Arv, og det kan jo alle tage og føle paa, vilde været splittergalt.
Hertil kommer endnu, at et saadant Samtykke til den kongelig-danske Arvelovs Ophævelse vilde været aldeles ugyldigt, naar der ikke tillige blev gjort adskillige Forandringer i Danmarks Riges Grundlov, som kun maatte skee ved eenstemmig Beslutning af tre Rigsdage, og Alt dette blev klart udviklet paa den forenede Rigsdag, uden at Ministrene enten  prøvede
 
7
paa at giendrive det, eller brød sig det mindste derom. Ministrene blev nemlig ved at paastaae, at Rigsdagen skulde give sit Samtykke til den kongelige Arvelovs Ophævelse, fordi det laae> i Londonner-Traktaten, at den maatte ophæves, førend Traktaten kunde træde l Kraft; men var det saa, da blev det jo Ministrenes egen Sag, om de, imod Grundloven, havde ved Traktaten, uden Rigsdagens Samtykke, paadraget os en bebyrdende Forpligtelse, og at det ikke kan være saa, fremlyste deraf, at Ministrene tre Gange har vægret sig ved at modtage vort fulde Samtykke til den Ordning af Thronfølgen, som findes fastsat og beskrevet i Londonner-Traktaten.
Umuligheder maa ingen forlange, og det er jo en Umulighed for enhver alvorlig og betænksom Mand at give sit Samtvkke til noget, han klarlig seer, strider baade imod Rigets Grundlov og imod sig selv, men om det end ikke havde varet Tilfældet, saa det havde været os muligt at give vort Samtykke til den kongeligdanske Arvelovs Ophævelse, saa maatte vi dog, som danske Rigsdagsmand og som det danske Folks Tillidsmand, paa ingen Maade giøre det under de nærvæ-rende Omstændigheder og paa den Maade, som Ministrene forlangde det.
De nærværende Omstændigheder er nemlig disse, al Ministrene vil have gjort en saakaldt Heelstat af vort gamle Kongerige Danmark, som Hertug-dømmet Sønder-Jylland har kongelig Arvelov tilfælles med og hører til fra Arildstid, paa den ene Side, 0g at det tydske Hertugdom Holsteen paa den anden Side, og denne Heelstat, siger de, skal herefter være uopløselig og uadskillelig, saa at hvem der hersker over nogen Deel deraf, skal ogsaa herske over det Hele, derfor, siger de, maa den kongelig-danske Arvelov nød-vendig ophæves, førend Prinds Christian af Glyksborg bliver Konge, da han ellers paa en egen Maade kom til at herske over Danmark og Slesvig, og paa en anden Maade over Holsteen, hvad, efter
 
8
Ministrenes Mening, saameget mindre kan gaae an, som baade Keiseren af Rusland og endeel andre oldenborgske Prindser kan giøre Fordring enten paa hele Holsteen eller paa en Deel deraf, og naar saa det engang blev skilt fra Heelstaten, saa var den aabenbar ikke længer heel, som der dog, siger de, staaer i Londonner-Traktaten, den stal være evindelig.
Denne lange Ramse, som Ministrene saa tit har gientaget paa Rigsdagen, at vi har lært den udenad, vil man let see, løber derpaa ud, at Holsteen, uagtet sin Optagelse i Heelstaten, skal beholde sin egen holsten-gottorpske og augustenborgske Arvefølge, men Kongeriget Danmark tilligemed Slesvig skal ved Optagelse i Heelstaten miste deres danske Arvefølge, faa at, mens Prinds Christian og hans Mandsstamme sad paa Thronen, skulde de betragtes som Konger i Heelstaten, ikke efter den kongelig danske Arvelov, men kun efter Stormagternes Beslutning og med Tilladelse af den Russiske Keiser, der af sin Godhed vil lade Fordringerne paa Holsteen hvile, saalænge Prinds Christians mandlige Afkom sidder paa Thronen, men vil lade dem vaagne paany, naar den uddøer. At nu en saadan Heelstats-Konge af Stormagternes og især af Ruslands Naade, vilde have en ganske anden Stilling end vor nærværende Konge til Danmark af Guds Naade, og alle hans kongelige Fædre, det er soleklart, og at han, under alle Omstændigheder, vilde og maatte rette sig efter Keiseren af Rusland, det er meer end rimeligt, men det allerværste var endda, at naar han ikke vilde det, saa Keiseren af Rusland blev vred og gjorde sine Fordringer paa Holsteen giældende, da havde Kongen ingen egne Rettigheder til Danmark og Slesvig, som han kunde giøre giældende, men kom til at føle, at han havde hele sit Rige af Ruslands Naade. Eller sæt, at det løb taaleligt af, til den Glyksborgske Kongelinie, tidlig eller seent, uddøde, og Keiseren af Rusland efter sit udtrykkelige Forbehold lod sine og alle de holsten-gottorpske og augustenborgste
 
9
Fordringer paa Holsten vaagne, hvad saa? Heel-staten maatte paa ingen Maade skilles ad, Danmark havde heller ingen Arvefølge at giøre giældende, og maatte følgelig gaae med i Kiøbet til den, der efter Ruslands Villie skulle agtes for Holsteens rette Arving, hvis ikke de andre Stormagter skulde faae isinde med Magt at giøre Rusland sin forudsatte Ret til Heelstaten stridig.
Til en saadan Fornedrelse af Danmarks Rige, et af de ældste Kongeriger i Verden, til en saadan Bortkastelse af Danmarks Konge-Krone, til en saadan Underdanighed i Forhold til Rusland, og til en saadan Ufrihed for det Danske Folk i alle Henseender, som deraf maatte følge, dertil var det, vi maatte give vort Samtykke, ved at give det til den kongelig-danske Arvelovs Ophævelse, endog førend Prinds Christian af Glyksborg kom paa Thronen.
Dette, mener jeg, vilde være mere end nok til at retfærdiggiøre det „Nei," som vi, saa udelukkende, som det blev os tilladt, henførde til Arvelovens fuldstændige Ophævelse, saa det var kun den formløse Maade, hvorpaa to eller tre forskjellige Spørgsmaal bragdes til Afstemning under eet, der nødte os til, naar vi ikke kunde sige „Ja" til hele Blandingen, da omsider at sige ,,Nei" til alle de Samtykkes Ministrene under eet forlangde af os.
Men alt dette er dog kun det halve eller knap det halve af Skammen og Skaden, vi maatte udsat Danmarks Rige og det Danske Folk for, hvis vi havde givet vort Samtykke til den kongelig-danske Arvelovs fuldstændige Ophævelse, thi en saadan Sammensmedning af Danmarks Rige paa den ene, og det tydske Forbundsland Holsteen paa den anden Side, som Ministrene selv bekjendte først gjordes mue-lig og skulde gjøres evig ved den kongelig-danske Arvelovs Ophævelse, en saadan Sammensmedning af to igrunden uforenelige Dele, vilde aabenbar enten medføre Tilintetgørelse af   Danmarks  Rige   og  det
 
10
Danske Folk, eller den maatte frembringe og vedligeholde en saadan Splidagtighed i den saakaldte Heelstat, at den blev et Helvede paa begge Sider og vilde meget snart voldsomt opløses, efter det sande Ordsprog: splidagtige Riger forgaae, som splidagtige Huse forfalde.
Der er saaledes os Alle i frisk Minde, hvorledes Holsteen, der indtil 1848 udgjorde en Slags Heel-stat med Danmark og Slesvig, rev sig løs, kaldte hele Tyskland til Hjælp imod Danmarks Rige, bemægtigede sig Slesvig, fik det optaget i det tydske Forbund, og kundgjorde, under de bit-treste Forhaanelser af det Danske Folk og alt Dansk, at Danmarks Riges ødelæggelse var dets brændende Ønske, og det er jo klart, at dette Ønske vilde gaaet i Opfyldelse, hvis ikke det Danske Folk nordenfor Kongeaaen havde havt baade Ret, Mod og Kraft til at betragte sig som et frit og selvstændigt Folk og til at værne om Danmarks Rige, lige ned til Eideren, vort gamle Grændseskiel fra Tyskland. Vi veed, det lykkedes, de Danske vandt og hævdede sig Danmarks Rige, ligetil Gideren, som deres Fæderneland, men vi veed ogsaa, at Holstenerne faldt kun tilføie. da de afvæbnedes ved preusiske og Østerrigske Tropper, og at de dølger endnu slet ikke mere end høist nødven-dig deres hadske Sindelag mod det danske Navn, Folk og Tungemaal.
Med dette Holsteen er det nu, vore Ministre vil, at Danmarks Rige skal saaledes sammensmedes, at det aldrig kan skille sig derfra, og til den Ende er det, de vil have den kongelig-danske Arvelov fuldstændig ophævet, skjøndt det oprørske Holsteen skal beholde sin gottorpske og augustenborgske Arvefølge, der kun, med keiserlig russisk Tilladelse, skal hvile, mens den Glyksborgske Mandslinie behersker Heelstaten, og skjøndt Holsteen stal blive ved at være en tysk Forbunds-Stat. Ligesom det nu er høist rimeligt, at Holstenerne, naar de blev tæt sammenstuvede med os  i  en  saakaldt dansk  Heelstat,  meget snart, ved
 
11 
første Leilighed, vilde gjøre Oprør mod det Danske Navn og mod Danskhedens Ligeberettigelse med Tyskheden baade i Slesvig og i hele Danmark, hvor-paa en endnu langt blodigere og tvivlsommere Kamp end den sidste vilde behøves til Danmarks mulige Redning, saaledes er det aldeles vist, at Danmark ikke kan udgjøre en virkelig Heelstat med den tydske For-bunds-Stat Holsteen, uden tilligemed Holsteen selv at blive en tydsk Forbunds-Stat, thi naar vi skal have Forfatning, Krigshær, Flaade, Pen-gevæsen, Toldvæsen og udenlandske Forhold tilfælles med Holsteen, og Holsteen dog stal vedblive at være det tydske Forbunds Grundlove undergiven, da maa jo ogsaa den Heelstat, hvormed Holsteen stal være sammensmeltet, enten den saa kaldes dansk, holsteensk eller nordalbingisk, være det tydske Forbunds Grundlove undergiven. Hvilken Udanskhed og Ufrihed der under saadanne Omstændigheder maatte komme til at herske i Heelstaten, ja, hvorledes al den nærmere Forbindelse med de andre nordiske Folk og Riger, der falder det danske Folk naturlig, vilde afskjæres, og hvorledes al den borgerlige Frihed, som Danmarks Riges Grundlov hjemler det Danske Folk, maatte bortfalde, det skal jeg her ikke videre udvikle, men kun gjøre opmærksom paa, at naar vi først havde ophævet den kongelig.danske Arvelov, da havde vi dermed givet Afkald paa at have en Dansk Konge, og forpligtet os til, om vi end fandt den fortyskede Heelstat aldeles utålelig, dog aldrig, under en egen Regering eller i en anden Forbindelse, at søge målelige Kaar.
Heraf vil alle gode Dannemænd kunne see, hvad det vil sige, under nærværende Omstændigheder at op-hæve den kongelig-danske Arvelov, og Dannemænd maae nu selv dømme, med hvilke Rigsdagsmænd og Tillidsmænd de, det Danske Folk og Danmarks Rige, er bedst tjent: med dem, der sige „Ja" eller med dem, der sige „Nei" til den kongelig-danske Arvelovs Ophævelse.
DDanmarks Krone! dine Kaar 
Knappe er paa Jorden, 
Skiøndt Du et Par Tusindaar 
Skinnet har i Norden, 
Og som Freja om sin Mand, 
Kun forgiæves over Strand 
Spørger om din Mage!
Danmarks Krone, siger man,
Er nu alt for lille, 
Veier knap et Solegran, 
Klæder Drotter ilde, 
Skiærer med sin gamle Glands, 
Som tillands, saa og tilvands, 
I Europas Øine.
Danmarks Krone derfor maa.
Siger man, i Essen,
For den kan med Æren gaae
Videre fra Hessen;
Smeltes bort maa Rust og Ry,
For en Krone splinterny
Komme kan for Dagen.
Danmark! lader med et „Ja"
Fem Du være lige,
Tænker feil, at Du endda
Er et Kongerige,
Under Lyn og Tordenskrald,
Giver med Din sidste Skjald
Op Du Folke-Aanden!
Danmarks Rige! deiligst Vang
Under Sol og Maane!
Hør dog først min Svanesang
Over Bølgens Blaane!
Med den gammeldanske Røst
Lyde skal den fra mit Bryst
Om den Danske Krone.
Kun i Lignelser paa Jord 
Aand sig aabenbarer!
Er de sande, som i Nord, 
Hjertet dertil svarer;
I en Lignelse fra Nord Skjalden føier Sandheds Ord 
Om den Danske Krone.
Ved den høie Mælkevei,
Hvor Lysalfer bygge,
Tømred de iløn til Frei 
Skibet „Danmarks Lykke",
Det iaar har, som ifjor,
Seiers-Guderne ombord,
bør paa alle Strande!
Der Lysalferne til Skjold 
Smedded Danmarks Krone,
Arveglands fra Old til Old 
Over Danmarks Throne,
Mens den klædes af en Drot, 
Hvem dit Alt er ei for smaat,
Deiligst Vang og Vænge!
Danmarks Krone, „Arveglands"
Er af Guld det rene,
Med en faur Kjærminde-Krands
Gjort af Ædelstene,
Blegner under Vintersky,
Blomstrer let dog op paany
I hver Løvsprings-Time.
Skjold og Frode Fredegod
Var den med Rolf Krage,
Hundrede af Skjoldung-Rod
Til de sidste Dage;
Store med den Krone var 
Baade Knud og Valdemar,
Glade var de Fleste!
Hver en stor og lille Drot, 
Kiær ad Skjoldung-Navnet,
Passed Danmarks Krone godt,
Har ham kiærlig favnet;
Den sig efter Kongers Sind 
Vider ud og drager ind,
Yndig alle Dage!
Danmarks Krone, „Arveglands" 
Blevst Du nu for lille,
Som tillands, saa og tilvands, 
Spaaer det Drotter ilde; 
Er til Dig en Hoved-Blok 
Alt for stor, den sidder nok 
Kun paa Dværge-Skuldre!
Mens Du skinner over Braa, 
Under Lys og Skygge,
Skrider over Bølgen blaa 
skibet „Danmarks Lykke",
Følges ad i Lyst og Nød,
Følges ad i Liv og Død,
Vil og skal I begge.
Kronen, som nys blomstred op 
Om en Skjoldungs Tinde,
Skinner over Bøgetop, Med en 
frisk Kjærminde, Danmarks
Rige! slip den ei! Siig til hver
en Frister Nej! Stol paa
Danmarks Lykke!

Mel.Danevang ved grønne Bred.
Bøgen er det bedste Træ
                I vor Moders Vange:
                Under den er Lun og Læ,
                Fryd og Fugle-Sange;
                Bøgen, med det favre Blad,
                Med den blide Krone,
                Findes, som i Axel-Stad,
                Ei i nogen Zone!
Egen er al Ære værd,
                For den Slid kan taale;
                Granen og vi gierne seer,
                Skiøndt ei for dens Naale;
                Til sit Brug er Alting godt,
                Som ei giør Ulykke,
                Men i Daners Bøge-Slot
                Er den bedste Skygge!
Bøgen, som vi prise her,
                Stammen, som vi mene,
                Skiænkede, fra første Færd,
                Konger os som Grene,
                Skygged blidt, som i vort Hjem
                Moders-Maalet lyder,
                Skiød, som lyse Blade, frem
                Milde Konge-Dyder!
Fugle fandt, at i vor Skov
                Godt der var at bygge,
                Thi kun den, der fløi om Rov,
                Savned Skjul og Skygge;
                Selv den mindstemindstc Fugl paa Kvist:
                Fri, uskyldig Glæde,
                Bøgen skiænked først og sidst
                Lov til lydt at kvæde!
Derfor end den synger glad,
                Som for Sekler siden,
                Stammens Pris i Axelstad,
                Som har trodset Tiden,
                Sender Ønsket høit i Skye:
                Himlen det forlene!
                Immer, Bøg! til Dane-Lye
                Maies dine Grene!
Frederik, Du Green saa skiær
                Paa den ædle Stamme,
                Alle Fugles Sange værd,
                Fremfor dem, der bramme!
                Med uskyldig Glædes-Sang,
                Værdig kun ved Tonen,
                Hilset vær i Dane-Vang,
                Under Bøge-Kronen!
Dronning, Du som deler mild
                Stammens Liv og Krone,
                Fandt og føder kiærlig Ild
                I den kolde Zone!
                Fra det danske Broder-Lag,
                Til Dit høie Sæde,
                Stige Gienlyd og i Dag
                Af uskyldig Glæde!

gav Ordet til Pastor Grundtvig, forat bringe de Sammentrædende en dansk Velkomsthilsen. Denne talede saaledes :
Man har ønsket, at jeg skulde byde Forsamlingen velkommen og paa en Maade aabne Forhandlingerne om det store Evangelium, at "os er en Frelser født til Glæde for hele Guds-Folket," og da jeg baade hører til de Gamle, som længe har ønsket, at vort Høinordens Folk maatte have saa frit og venligt Samkvem som muligt, og da jeg tillige for Øieblikket er en af Kristi Evangeliums ældste Bekjendere og Forkyndere i vor Folke-Kreds, saa har jeg ikke turdet vægre mig derved, skjøndt jeg var tvivlraadig om. hvorvidt jeg i denne Forsamling var paa min rette Hylde.
Idet jeg imidlertid af mit ganske Hjerte byder Dem alle velkomne at være, Indfødte eller Tilreisende, som vilde samles her. forat tale eller høre, hvad der kan tjene til Oplysning om den store Gudfrygtigheds Hemmelighed i Herren Jesus Kristus og i Hans Menighed af alle Folk Stammer og Tungemaal; og idet jeg ligeledes af mit inderste Hjerte ønsker, at vi alle maae være komne og fare med Fred, den Guds Fred, som overgaaer al vor Forstand og forvarer baade Hjerter og Tanker i Kristus Jesus. Vorherre: da maa jeg med det Samme aabenhjertig skrifte for den ærede Forsamling, hvad jeg strax ved den ærefulde Indbydelse skriftede for den danske Deel af Bestyrelsen, at Grunden til min Tvivlraadighed laa ene og alene i min Frygt for, at dette Kirkemøde var betænkt og berammet under den Forudsætning, at alle Deeltagerne vare grundenige om Maaden, hvorpaa Kristendommen kan og skal oplives og oplyses, bekiendes og forkyndes, saa de ønskede kun, paa denne fælleds theologiske Grundvold at opmuntre og bestyrke hverandre, til med forenede Kræfter at virke for den saakaldte lutherske Kirkes Anseelse og Varighed i hele vort Høinorden. Da jeg nemlig vitterlig og længe har \æret theologisk meget uenig med de 
 
19
Fleste, som nu kaldes lutherske Skriftkloge, om den rette Maade at oplive og oplyse, bekjende og forkynde Kristendommen paa, og da jeg dog, efter min lange Fortid, som kun peger paa en kort Fremtid, umulig her kunde lægge Dølgsmaal paa min levende og faste Overbeviisning, saa vilde jeg, som alt i mange Aar kun med min gode Villie taler om Kristi Evangelium til godvillige Tilhørere, ingenlunde her træde op som en Freds-Forstyrrer, der trængte sig ind, hvor han, efter sit eget Skjøn, Intet havde at gjøre. I min Ungdom var det vistnok anderledes med mig, men jeg regner det alt længe til mine Ungdomselaarligheder, at ville nøde Godt i Ondt eller paanøde Nogen det Evangelium, der kun for de Troende er en Guds Kraft til Salighed; thi hvem kan og vil vel troe, at i en Verden, hvor man ellers af det Gode kun har Lidt at give, Intet at nøde bort, det dog skulde være en dyrebar Skat, man i Kristi Evangelium med Vold og Magt vilde nøde dem paa !
Da heraf imidlertid ogsaa følger, at jeg ingenlunde vil misbruge Ordet i denne Forsamling til at yppe Strid, men kun benytte det til, saa aabent, saa klart og saa venligt, som jeg kan, at udtale min Overbeviisning om, hvad der i Sandhed tjener til de Kristues Fred og til Aands-Eenhedens Bevarelse i Fredens Baand, saa har den ærede Bestyrelse meent, at dette ingenlunde vilde blive miskjendt eller mistydet, men blive anseet for, hvad det er: en Nødvendighed for mig, som en kristelig Olding, der, hvor han taler om de Ting, som hore til Guds Rige, umulig kan fortie, hvad det er, hvorved, efter hans Tro og Oplysning, den sande Kristendom lever og døer, Kristi Kirke staaer og falder; og herom skal jeg da, med den ærede Forsamlings Tilladelse, udbede mig Ordet i en belejlig Stund!
Derefter fik Biskop Thomander Ordet til en svensk Velkomsthilsen. lian stod här, anmärkte han, såsom luthersk biskop; endast detta kunde gifva honom frimodigheten. att tala efter Grundtvig, en man, som hade for-
Dirigenten erklærede Kl. 11 Forhandlingerne aabnede i den treenige Guds Navn og foreslog, til Indgang at synge Psalmen: Fryd Dig, Du Kristi Brud, en Psalme, der er oprindelig nordisk, fælleds for alle de tre Kirker og et kosteligt Arvegods fra Middelalderen. Forsamlingen reiste sig og afsang Psalmen.
Dirigenten spurgte, inden han gik over til Dagsordenen, om det ikke var rettest, at Indbyderne vedbleve at fungere som Bestyrelse, indtil en ny for Fremtiden blev valgt ved Mødets Slutning: Forsamlingen billigede det. Han henstillede dernæst til dens Sands for det kristelig Sømmelige, om ikke baade Bifaldsyttringer og Mishagsyttringer burde holdes fjernede fra en Forsamling som denne; Flere af Medlemmerne havde hos ham andraget paa, at dette maatte skee.
Professor Monrad ønskede, at Forsamlingen udtrykkelig erklærede sig mod saadanne Meningsyttringer.
Dirigenten maatte afbryde Taleren, da han ikke kunde faae Ordet før i sin Orden, han skulde faae det siden. Forskjellige Stemmer begiørede, at Grundtvigs bebudede Foredrag om det levende Ord, der stod Nr. 2 paa Dagsordenen, maatte blive holdt, inden Diskussionen fra igaar fortsattes, og saa medindtages i denne. Forsamlingen billigede det paa Dirigentens Indstilling.
Pastor Grundtvig. Om det virkelig er sandt, hvad vi læser i de fire Evangelier og i Apostlernes Gjerninger, om Ordet, som blev Kjød og boede iblandt os med den Eenbaarnes Herlighed, fuld af Naade og Sandhed, eller med rene og tydelige Ord, at Gud-Faders eenbaarne Søn blev et Menneske som En af os, kun uden Synd, for at frelse det Fortabte, og at han, Vorherre Jesus Kristus, ved sine Apostler stiftede et nyt Tros-Samfund, der blev kjen-
 
67
deligt fra alle andre ved sin levende, faste og urokkelige Tros-Bekjendelse, og var besjælet af den Aand, som udgaaer fra vor himmelske Fader og gjør levende, gjør alle de ægte Kristne til Guds Børn og opelsker dem til nye, fuldvoxne Mennesker, der er i denne Verden ligesom Jesus Kristus var og skal i al Evighed dele Hans Herlighed: herom har jo de Lærde tvistet lige siden den lærde Farisæer Saulus blev vidunderlig omvendt til Apostelen Paulus og tvistedes om Evangeliet med de Lærde i Athenen, og derom vil sikkert de Lærde, baade i Kjøbenhavn og Kristiania, baade i Lund og Upsala, saavelsom andensteds, blive ved at tvistes til Verdens Ende; men det er dog igrunden slet intet lærd Spørgsmaal, som de Boglærde og Skriftkloge kan eller skal afgjøre, thi det er aabenbart et Livs-Spørgsmaal for de Læge, saavelsom for de Lærde, for hvert Menneske, som kommer til Verden og faaer det glædelige Budskab, det mageløse Evangelium at høre; og det er tillige et Spørgsmaal, som umulig kan afgjøres af al Verdens Lærdom og Skriftklogskab, men kun af deres Livserfaring, som fæster Tro til Evangeliet og faaer da her og hisset at fornemme, om det holder Stik eller ikke. At det nu er ligesaadan med min, saameget miskjendte og lastede Grundsætning, at det er med Ordet til os af Herrens egen Mund, ved den hellige Daab og den hellige Nadver, at den kristne Tro paa Evangeliet lever og døer, den sande Kristi Kirke staaer og falder, saa at til dette Herrens levende Ord til os skal alle de, som vil være Kristne, henvises og henledes, forat de kan høre Guds Søns Røst og leve, saa dette mit Vidnesbyrd er heller ikke noget lærd Spørgsmaal, men et Livs-Spørgsmaal, som ikke al Verdens Lærdom, men kun de Troendes og hele den kristne Menigheds Livs-Erfaring kan afgjøre: det er, hvad jeg kalder, at stille min bekjendte Grundsætning i sit rette Lys, og det er, hvad jeg i en heel Menneske-Alder har stræbt, at lægge alle mine Tilhørere paa Hjerte, og med Pennen stadig henpeget til for alle mine Læsere.
Uagtet det nu kun er meget Lidt, vi i vore Dage tør forudsætte, at vore Tilhørere ere enige med os om, naar vi tale om aandelige Ting i en blandet Forsamling, saa maa der dog være noget Saadant at gaae ud fra, hvis vi skulle kunne blive forstaaede; og jeg tør da nok forudsætte, at Forsamlingen er enig med mig om, hvad ogsaa her fra alle Sider er udtalt, at den barnlige Tro paa vor himmelske Fader, paa Hans eenbaarne Søn, vor Frelser, og paa Hans Helligaand, vor guddommelige Trøster og Talsmand, denne barnlige Tro er ogsaa i vort Norden kun lidt meer eller mindre undergravet, og fattes da i Regelen Fasthed og Bestandighed, og at især det nye, aandelige og kjærlige Menneske-Liv hos den første Kristen-Menighed, som vi læse om i Apostel-Skriften, og som den Helligaand nødvendig maa skabe og udvikle, hvor Han har frit Raaderum, dette Liv er, om ikke aldeles uddøet, saa dog meget sjældent, og selv, hvor det findes, i Sammenligning med det apostoliske, meget svagt og meget dunkelt.
Under denne Forudsætning er det nu, jeg har vidnet og vidner fremdeles, at man ved at fæste sin Kristen-Tro til Guds-Ordet af Herrens egen Mund ved Hans egne Indstiftelser, derved, men ikke ved noget Andet, baade kan tilbagevinde den barnlige Tro i hele sin Fasthed og Bestandighed og blive deelagtig i det nye, kristelige Liv, som den Helligaand baade skaber og udvikler; naar jeg vidner dette for Læg og Lærd, da seer man jo let, at Hoved-Spørgsmaalet umulig kan blive, om dette Vidnesbyrd er ældgammelt eller splinternyt, om det er, hvad de Lærde kalde katholsk eller protestantisk, men kun, om det er kristeligt eller ukristeligt, og først og sidst, om det er sandt eller falsk, holder Stik eller brister: og det kan jo al Verdens Lærdom og Skriftklogskab umulig afgjøre, det kan jo kun afgjøres ved de Menneskers Livs-Erfaring, der savner Barne-Troen og det nye kristelige Menneske-Liv, søger begge Dele, hvor jeg vidner, de findes, og lærer da, om Vidnesbyrdet bærer eller brister.
See, derfor kan jeg ikke nær lægge den Vægt paa de Lærdes og Skriftkloges Medhold eller Modsigelse, som de fleste Lærde og Skriftkloge mene, jeg skulde, thi dersom de alvorlig Søgende virkelig af ved Daaben og Nadveren faaer den Fasthed i Troen og det Liv baade i Troen og Haabet og Kjærligheden, som de savnede, da gjør jo Vidnesbyrdet sin tilsigtede Virkning, om saa end alle de Lærde vilde paastaae, at det Virkelige var ikke sandt; og dersom derimod de alvorlig Søgende skuffedes i deres Forventning, da kunde alle de Lærdes Medhold jo ikke frelse det uefterrettelige Vidnesbyrd fra at være, hvad det var.
Derfor overlader jeg trøstig mit kristelige Vidnesbyrd til Livs-Erfaringens Skjærsild, som jeg er vis paa, det skal Seierrigt giennemgaae, til vor korsfæstede, men igjen opstandne Frelsers Ære, som har lovet, at være med os alle Dage til Verdens Ende, og vil bestandig klarere besegle sit Vidnesbyrd, at de Ord, som Han selv taler til os, de er Aand og de er Liv.
Al den Vægt, jeg som et kristeligt Vidne i et Livsspørgsmaal kan lægge paa de Skriftkloges Medhold eller Modsigelse, det er da den Vægt, som de altid har havt og altid vil have hos Menigheden, naar det gjælder om, at prøve Aander paa den rette Maade.
Blandt Alt, hvad nu de Skriftkloge har sagt eller skrevet til at fraraade Menigheden den levende Prøve, som ene kan klare Sagen, har naturligviis Intet været virksommere, end den dristige Paastand, at min Oplysning om Herrens udødelige Ord ved Daaben og Nadveren var aldeles uluthersk, thi gamle Morten Luthers Navn har med Rette et mægtigt Hold næsten paa alle dem hos os, der har mindste Alvor i Salighedens Sag og mindste Tro paa den Jesus Kristus, som Skriften giver Vidnesbyrd, og uagtet Hoved-Spørgsmaalet i Vorherres Jesu Kristi Menighed aldrig kan blive, hvad enten Morten Luther eller nogen Anden af Ordets Tjenere i Tidens Løb har tænkt 
 
70
og sagt, saa agter jeg det dog for min Skyldighed, netop i denne Forsamling at sige det Sandeste, jeg veed, om Lutherskheden af min Grundsætning om Herrens mundlige Ord til os ved Daaben og Nadveren, som vor kristne Tros faste Grundvold, ja, som den aandelige Klippe i Ørken, hvoraf Kilden udspringer med Livets Vand.
Først maa jeg da sige: gid han stod her lyslevende for mit Aasyn, den gamle Morten Luther, den Guds Mand som Faa eller Ingen fra Herrens Apostler til os! gid han stod her, det sanddrue Vidne om Lyset og Livet i Jesus Kristus! gid han stod her, thi hans Minde har næppe været Nogen herinde trøsteligere, er næppe herinde Nogen dyrebarere, end det er mig, saa jeg er sikker nok paa, at vi skulde ikke tvistes, naar vi mødtes, Morten Luther skulde vist Ingen fraraade, at fæste sin Tro til, hvad ogsaa han i sin lille Katekismus har givet Vidnesbyrd; og dernæst skal jeg gjøre opmærksom paa, hvad jo vel alle Luthers skriftkloge Discipler maae vide, men hvad endeel af dem dog synes at have giemt, at hos Morten Luther selv lyder den kristelige Oplysnings Grundsætning ligesom hos mig paa Ordet og Troen, det levende Guds-Ord og Menneske-Hjertets levende Tro derpaa, som de To, der skal blive til Eet hos det nye Menneske og udrette det hele Gjenløsnings og Saliggjørelses Værk, saa jeg veed virkelig ingen anden Forskjel mellem den kristelige Oplysning hos Luther og hos mig, end den Forskjel, der altid maa findes i Tidens Løb netop hos den sande Oplysning om Livet, at den altid ved Livs-Erfaring bliver klarere.
Luther saae og sagde det nemlig ligesaavel som jeg, at Bogstav-Ordet var i sig selv livløst og kunde derfor hverken forkynde, forklare eller forsvare sig selv og maatte derfor ligesaavel lade sig mishandle og fordreie af alle vildfarende Aander, som det lod sig oplive, oplyse og benytte af den Helligaand; men hvad Luther ikke saae og derfor heller ikke kunde sige, det var, hvordan 
 
71
den Helligaand med det levende Guds Ord kommer til os, og hvordan vi kan komme til at fæste vor Tro til dette levende Guds Ord; og dog hørte dette aabenbart til, forat give den kristelige Oplysning om "Ordet og Troen" den Bestemthed og Tydelighed, hvorpaa dens velsignede og velgiørende Virksomhed i høi Grad beroer, da man jo kan gjøre sig og har gjort sig de allervildeste Tanker om Ordet og Troen og kan umulig paa fri Haand enten med eller uden Skriften give enten sig selv eller Andre en almeengyldig Bestemmelse, enten om det kristelige Grund-Evangelium, eller om den kristne Grund-Tro. Men hvad der var umuligt for os, det var meget muligt for vor Frelser, Guddomsmanden, og det har Han gjort paa den allerviseste og dog allerbarnligste Maade, ved gjennem Daabs-Pagten at lægge os Alle det samme Tros-Ord i Munden og den samme Tro paa Hjerte, saa vi ikke kan tage Feil ad, hvad det er for en Tro, der hører til Daaben som et Gjenfødelses-Bad, eller hvad det er for et "Troens-Ord" i vor Mund og vort Hjerte, som Aanden følger med og levendegiør Kristus hos os, saa vi ikke længer spørge, hvem der vil fare op til Himmelen, at hente Kristus ned, eller hvem der vil fare ned i Afgrunden, forat hente ham op fra de Døde.
Jeg veed det jo nok, at naar man nuomstunder taler om, hvad der er luthersk, da mener man sædvanlig ingenlunde, hvad der er i Morten Luthers Aand, som man sjælden kjender noget til, men hvad de saakaldte store Lys i den saakaldte lutherske Kirke har behaget at kalde ret protestantisk Orthodoxi; men hverken har jeg nogensinde svoret paa deres Bøger, ikke heller kan nogen Aands, end sige da den Helligaands Redskaber lægge mindste Vægt paa, hvad aandløse Folk enten siger eller skriver om aandelige Ting, der nødvendig er dem en Daarlighed.
Dirigenten erklærede derpaa Fortsættelsen aabnet af Diskussionen fra igaar. Professor Monrad fik nu Ordet, men frafaldt det. 
 
135
ikke skikke sig lige med denne Verden, og mellem hvilke vi norske Præster nok netop tør finde de første Elementer til de Menighedsraad, den kirkelige Repræsentation, som vort Fædreneland imødeseer.
Pastor Grundtvig udbad sig Ordet udenfor Dagsordenen.
Dirigenten indstillede dette til Forsamlingens Samtykke, hvilket meddeeltes.
Pastor Grundtvig bemærkede først, at vel havde det været hans Forsæt, ikke her at blande sig i Striden om den saakaldte Grundtvigianisme, men, efterat man fra flere Sider havde angrebet, hvad man kaldte saaledes i enten med fuldstændig Ukyndighed eller med ligesaa fuldstændig Miskjendelse, saa maatte han dog, især for Grandernes Skyld, som var mindre inde i vore Forhold, give saa kort og klar en Oplysning, som han kunde, om hvad det virkelig er, der saa feilagtig angribes, som om det var et eget, enten ukristeligt eller uluthersk Kirke-Parti.
Han fremhævede dernæst, at hvad han og vist alle hans Venner kalder det levende og levendegjørende Guds-Ord, det er ingenlunde nogen foregiven ny Aabenbaring, men kun hvad der baade før og efter Luther har været betragtet og erkjendt for ligesaa grundkristeligt som Sakramenterne efter Herrens egen Indstiftelse, hvortil førnævnte Ord altid har hørt. Talen er nemlig her hverken om mere eller mindre, end først om vor fælleds kristelige Daabs-Pagt, der er oprettet med alle vore lutherske Fædre, og, saavidt vi veed, med hele Menigheden, siden Ansgar bragte Daab og Kristendom baade til Danmark og Sverige, og dernæst om Herrens egen Bøn "Fadervor", der, saavidt vi veed, er bedet som et Guds-Ord allevegne, hvor den Herres Jesu Navn paakaldtes og bekjendtes, og endelig om de Herrens Ord, hvormed Daaben og Nadveren altid har været forrettede og meddelte i Hans Navn og i Hans Menighed.
Hvad der altsaa gjør de saakaldte Grundtvigianere til en egen Afdeling, eller om man heller vil sige "Parti", ikke i den kristelige Kirke men i den lutherske Skole, det er den Grundsætning, at Daabs-Pagten hører uopløselig til Daaben efter Herrens Indstiftelse, og at hele Indstiftelses-Ordet baade ved Daaben og ved Nadveren maa betragtes og troes paa, som et levende Ord af Herrens egen Mund til alle dem , som ved Hans Apostlers Ord ville troe paa Ham.
Naar man vil bestride denne vor Grundsætning med det nye Testamente, da maa man heller ikke glemme, at det nye Testamente, som den kristne Menigheds Kirkebog, selv vidner, at Herrens Indstiftelser med Hans Ord var i Kraft længe før der blev skrevet et Blad derom, saa at, netop naar Skriften farer med Sandhed, kan Indstiftelses-Ordet umulig være taget af Skriften: og naar man vil nægte, at Daabs-Pagten hører til Indstiftelses-Ordet. da maa man betænke, om Daaben virkelig kunde være Herrens egen Indstiftelse, naar Han ikke ligesaa udtrykkelig havde bestemt de Vilkaar, hvorpaa, som Han bestemte de Ord, hvormed der skulde døbes paa Hans Vegne. Den Herre, som har sagt, hvo som troer og bliver døbt, skal blive salig, maa. naar Han skal kunne fattes og troes paa, ligesaa vel udtrykkelig have sagt, hvad man skal troe, som hvordan man skal døbes, forat blive salig. Om disse klare Ting skulde man derfor aabenbart ikke tale saa forvirret, og fremfor alt dog ikke sammenblande to saa himmelvidt forskjellige Ting, som det kristelige "Tros-Samfund," der er en Saligheds-Sag for os alle, og de "theologiske Lærebygninger," som er en Saligheds-Sag for slet Ingen.
Pastor Wexelsen bad om Ordet for en kort personlig Bemærkning og tik det. Han maatte i Anledning af, hvad Provst Mageisen havde anført, bede bemærket, at man ikke maatte fordre af ham, da han første Gang fremtraadte, noget Fuldstændigt, da han var aldeles uforberedt.
levende danske Sprogrødder selv saa langt til Syd? Han havde ogsaa i Sattrup prøvet, at examinere paa Høitydsk, med de store Drenge gik det ret godt, med Pigerne derimod ikke, og vi veed, at Kvinden altid afgiver Sikkrest Maalestok for en Egns Sprog og Sæder. Denne Befolkning paastod alligevel, opægget af Slesvigholstenerne, at den slet ikke forstod Dansk, og hjemme i Husene tog Forældrene ogsaa i Sydangel, ja ofte selv i Nordangel, af Trodsighed meest den plattydske Tunge frem og talte paa den med de Smaa. Men hvilket Plattydsk er det saa ikke man faaer at høre? En Slags Jydsk med lidt tydsk Smørelse over, Taleren vil blot henvise til Tuxens Bog om Plattydsken i Angel, hvor Beviserne herfor leveres. Iøvrigt veed han, at ogsaa den voxne Befolkning kan tale Dansk, i Krigsaarene har han, som sagt, jævnlig talt det med dem ligened til Isted og Stolk.
Dette var hans Erfaring, og han turde for den alvidende Guds Ansigt bevidne Sandheden af, hvad han havde sagt. Han opfordrede nu de slesvigske Præster til, at komme frem med deres Vidnesbyrd.
Dr. Bergmann vill påminna forsamlingen om Christi löfte till fridstiftarena (Matth. 5. 9), och hemstaller, om det icke vore mest christligt, att ev. alliansens skrifvelse lades till handlingarne, och att detta motet, utan att vidröra de orättvisa beskyllningarne, sande en broderlig helsning med en deputation till evang. alliansens möte i Berlin denna höst. Dixi!
Pastor Hammar är af rak motsatt tanke; man ar sin nästa skyldig, att upplysa honom, nar han far vilse. Han foreslår, att en committé af 4 danskar, 4 Norrmän och 4 svenskar måtte affatta ett svar, som kan upplysa den evangeliska alliansen om rätta forhållanderna i Slesvig.
Pastor Grundtvig var med Dr. Bergman enig i, at politiske Sager her bør holdes borte, men han kunde slet ikke billige samme ærede Talers Forslag, at sende Deputerede til Berlinermødet. Nærværende Forsamling kunde ikke i sin Heelhed ansees for at have nogen 
 
144
bestemt Mening om Befolkningens kirkelige Stilling i Slesvig, og kunde følgelig heller ikke bemyndige nogen Komité til at afgive Skjøn paa sine Vegne. Hvad kunde da Forsamlingen saa vel tage sig for? Spörgsmaalet var, om der var Noget, Alle vitterligt, skeet i Slesvig, som kunde bevæge Kristne til at bede om Skaansel. Og her var der nu rigtignok een Ting, som han, hvis Omstændighederne forholdt sig, som han troede, vilde bede Regjeringen om, skulde det saa end være eengang om Ugen, og det var, ikke at nægte Befolkningen, enten at sørge selv for deres Børns Religionsunderviisning paa Tydsk, hvor de ønskede det, eller at sende dem til tydske Præster for at blive konfirmerede. At dette nægtedes dem, var en virkelig Forurettelse, for hver Mand skulde have Lov, at dyrke Gud paa sit Modersmaal.
Lie. Hager up. Jeg er i Forlegenhed ved at tage Ordet i denne Sag; thi som Præst i Slesvig og netop i en af de Egne, hvortil der sigtes i Brevet fra England, maa jeg føre min egen Sag, paa en Maade kæmpe for min egen Arne. Men den ærede Forsamling vil indsee, at en slesvigsk Præst her ikke kan tie.
Først maa jeg modsige den Yttring, der er fremført, at Kirkemødet ikke kjender de Forhold, hvorom der er Tale i Brevet, og derfor ikke er i Stand til at bedømme dem eller yttre nogen Mening derom. Mig forekommer det derimod, at der Intet kan være til Hinder for, at Forsamlingen udtaler sin almindelige Anskuelse, omendskjøndt naturligviis ikke alle Medlemmerne kunne være nøie bekjendte med alle de Enkeltheder, som høre til Sagen. Jeg mener. at vi passende kunde gaae frem paa samme Maade, som man pleier at gjøre i de saakaldte meetings, der jo ere almindelige i England og i Amerika; paa et saadant Møde bliver, saavidt jeg veed, Forsamlingens almindelige Mening udtalt i visse korte Sætninger eller Resolutioner, udenat det dog vel derfor kan forudsættes, at samtlige Medlemmer af Mødet ere saaledes inde i Sagen, at enhver selvstændig 
 
186
med Guirlander af Løvværk, Kongernes Byster, nordiske Faner, Skjolde mærkede med Navne, der havde Betydning for Kirken: Ansgar, Luther, Hans Tausen, Olaus Petri, Kingo, Nordal Bruun o. fl. Professor Clausen havde overtaget, at føre Præsidiet ved Bordet, hvor han først udbragte Kongernes Skaal. I en anden af sine Skaaler talede han om den kristelige Fordragelighed: Eet var det theologiske Læresystem, et Andet den kristelige Tro, om den gjaldt det, om Barnetroen, men ogsaa om Barnesindet og Ydmygheden. Pastor Grundtvig udtalte, at Mødet havde overtruffet hans Forventninger; i det Amen og Halleluja, han havde hørt i Fruekirke, havde paa en smuk Maade Forsamlingens Enighed fundet sit Udtryk. Dr. Fr. Hammerich gjorde i den Anledning opmærksom paa, at det Samme havde været Tilfældet, dengang Daabspagten og Fadervor sluttede Forhandlingerne paa Universitetet. Blandt Talerne over Bordet blev ellers navnlig Biskop Thornander fulgt med stor Opmærksomhed. Ogsaa han fremhævede det aandelige Udbytte, Møderne havde bragt. Han mindede om, at den østlige Fløi af den nordiske Kirke, som maaskee nu var noget mindre anseelig, dog havde gjort god Tjeneste mod de skarpe Østenstorme; den begiørede ikke nogen "medömkan, denna minst fägnande sidan utaf kärleken," og, trods Lovens strenge Bogstav, var man dog der saa fri, at man kunde arbeide med paa Befæstelsen af det nordiske Trossamfund. Een stor Fordeel havde den svenske Kirke idetmindste fremfor Sosterkirkerne, større Uafhængighed af Staten, en Biskops Afsættelse af politiske Grunde var utænkelig i Sverige; Taleren stod derfor i den som "oafsättlig biskop och låg icke gömd bak låsen i någon ministers portefölj." Naar de nordiske Brødre, med Gud, om to Aar atter samledes i Lund, skulde de erfare, at
i hans Stift ingen Mand var bleven forfulgt for Religionens Skyld, thi dette kunde ikke skee uden Biskoppens Minde.

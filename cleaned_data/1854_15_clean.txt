Mel. Og det var liden Gudrun.
O, hvad var det, jeg skued,
Med disse Øine blaa!
O, hvad var det, jeg favned,
Med disse Lokker graa!
O, hvem kan dog forglemme sin kjæreste Ven!
O, hvem var den Aa-Frue,
Som fødtes til at døe?
Det var den Ælve-Dronning,
Som leger under Øe.
O, hvem kan dog forglemme sin kjæreste Ven!
Hun vilde Skjalden favne.
Som græd for Danebod,
Derfor lod hun sig fede
Ved Aa med Kjød og Blod.
O, hvem kan dog forglemme sin kjæreste Nen!
Hun ledte om ham længe
Med Orne-Blik og Braa,
Hun mødte ham omsider
I Lund med Lokker graa.
O, hvem kan dog forglemme sin kjæreste Ven!
Hun sang med Fløite-Toner:
Hvi, Skjald! saa mod i Hu?
Du græd for Dannekvinden,
Hun lever dog endnu.
O, hvem kan dog forglemme sin kjæreste Ven!
Velkommen hid, Aa-Frue!
Det var som Lyn i Lyn,
Og aldrig under Solen
Et bedre Skjaldesyn.
O, hvem kan dog forglemme sin kjæreste Ven!
O, hvad har dog oplevet
Den gamle Daneskjald!
Han favnet har sin Følgje,
Har kyst sit Tonefald!
O, hvem kan dog forglemme sin kjæreste Ven!
Som af en Drøm han vaagned,
Da Bogen sidst blev gren,
Dog smiled ham imøde
Hans og Aafruens Søn.
O, hvem kan dog forglemme sin kjæreste Ven!
Mens hun var her at skue
Som Dronning-Rosen prud,
Hvor Skjalden sig henvendte,
Han saae kun Rosenskud.
O, hvem kan dog forglemme sin kjæreste Ven!
Og visned Roser alle
Med Rosenkinden bleg,
Kiærminderne dog blaane
Paa Skjaldens Vintervei.
O, hvem kan dog forglemme sin kjæreste Ven!
Og falder Taare-Duggen
Paa hans Kjærminde-Flor,
Gjenfødt da stiger Duften
Fra Roserne ifjor.
O, hvem kan dog forglemme sin kjæreste Ven!
Ad Aare, som jeg haaber,
Aafruens Søn og min,
Som hun med Kinder røde,
Er selv en Rose fiin.
O, hvem kan dog forglemme sin kjæreste Ven!
Gjenfødes skal for Skjalden
Da end det Rosenskjær,
Han saae, da Morgenroden
Engang ham favned her.
O, hvem kan dog forglemme sin kjæreste Ven!
Saa praler kun, I Unge,
Med gule Skjaldehaar!
Alt rose sig de Hvide
Dog lydt af bedre Kaar.
O, hvem kan dog forglemme sin kjæreste Ven!
Aafruen dem har krandset
Med Roser mangelund,
Aafruen dem har kysset
Alt med sin Rosenmund!
O, hvem kan dog forglemme sin kjæreste Ven!
Og rinde Skjaldens Taarer
Nu under Lokker graa,
Udspringe Roser røde
Dog hvor de falde paa!
O, hvem kan dog forglemme sin kjæreste Ven!
Hil være da Aafruen
I Lys og saa i Løn!
For Skjalde-Rosengaarden
Skal raade hendes Søn.
O, hvem kan dog forglemme sin kjæreste Ven!
N. F. S. Grundtvig.

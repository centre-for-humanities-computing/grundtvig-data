I Tidens Fylde sendte Gud sin Søn til Verden, født af en Qvinde, ikke for at domme men for at frelse Verden, thi saa høit elskede Gud Verden, at Han hengav sin eenbaarne Søn, for at alle hvem der troer paa ham, skal ikke fortabes men have det evige Liv!
Denne Guds og Jomfru Marias Søn, Jesus Christus, gjorde derfor Anstalt til, at alle Folkefærd fra Slægt til Slægt kunde høre den glædelige Tidende (Evangeliet) om ham, og naar de vilde fæste Tro og slaae Lid dertil, da paa underlige Maader gjenfødes og opdrages til det evige Liv, og denne Anstalt er det, vi kalde den Christne Kirke.
Det er nu godt attenhundrede Aar siden Jesus Christus foer til Himmels, efterat have sagt sine fuldmægtige Sendebud (Apostlerne) hvordan Hans Kirke skulde indrettes, og lovet dem baade Mund og Viisdom til at rygte deres Ærende, ved Sandheds-Aanden, som Han vilde sende dem fra det Høie, og saaledes udrustede, lærde og døbde Apostlerne utallige, baade Jøder og Hedninger, til at udgjøre og forplante den Christne Kirke, som et nyt Troes-Samfund med Løfte og Pant paa det evige Liv.
Det Christne Troes-Samfund skulde vel betragte sig som et eget Folk og Rige, med Jesus Christus til Herre og Konge, men det skulde være et gudeligt og aandeligt Rige, saa der kunde og skulde Ingen høre til, uden hvem der selv vilde, og derfor blev Christi Rige ikke stiftet med verdslig Magt og timeligt Gods, men Apostlerne havde netop den verdslige Magt baade hos Joder og Hedninger imod sig, saa hvem der blev Christen, vovede derved Ære, Liv og Gods i denne Verden. For Mennesker var det aabenbar umueligt under disse Omstændigheder at skaffe Jesus Christus et stort og varigt Rige paa Jorden, kun for Gud er ingen Ting umuelig, og den Christne Kirke er da klarlig Guds Gjerning, det største Mirakel og Jærtegn under Solen.
Det var nemlig ikke nok dermed, at Apostlerne og de første Christne maatte taale Haan og Spot, Had og Forfølgelse, Pine og Død, for den Christne Tro og Jesu Navns Bekjendelse; men i henved trehundrede Aar var de Christne fredløse i det Romerske Rige, som da indbefattede hele den bekjendte Verden, saa Ingen veed Tal paa dem, der blev Martyrer o: pinte Vidner for den Christne Tro, og dermed gyldige Vidner om den Kraft til at overvinde Verden og opoffre alt Timeligt, der fandtes i den Christne Kirke og Jesu Christi forunderlige Rige.
I det fjerde Aarhundrede efter Christi Fødsel vendte Bladet sig imidlertid saaledes, at den Romerske Keiser, Konstantin den Store, istedenfor at forfølge de Christne, tog dem i Beskyttelse, og Keiserne bekiendte sig derpaa 
 
739-740
ikke blot selv til den Christne Troe, men lokkede og truede efterhaanden næsten alle deres hedenske Undersaatter til at gjøre det Samme, saa herved maatte næsten nødvendig Alt hvad der hørde til den Christne Kirke og til Christi Rige komme i stor Forvirring.
Det var Christi indviede Embedsmænd, Bisper og Præster, som skulde vaaget over, at Ingen uden Jesus Christus fik Magt og Myndighed i hans aandelige Rige, og at Ingen blev tvunget til paa Skrømt at kalde sig Hans Discipel og undersaat, men Bisper og Præster havde allerede selv tiltaget sig Herrenavn med Myndighed, og saae gjerne at den verdslige Magt stadfæstede dem deri, hvordan det saa gik med Troen og Kiærligheden. Da Keiserne imidlertid tog dem paa at gjøre nye Troes - Bekiendelser, fandt dog Endeel af Bisperne, det gik for vidt, og det var saaledes den Romerske Biskop, der beklædte det eneste Apostoliske Sæde i Vesterleden, som holdt fast ved den Apostolisk e Troes-Bekiendelse ved Daaben, da den i Østen ombyttedes med en Selvgjort.
Kun hvor "Troen og Daaben" er altid, eens, kun der staaer Christi Kirke paa sin klippefaste Grundvold, og derfor var det kun i Vesten, den efter Konstantin den Stores Tid viiste Livstegn, skjøndt Livet ogsaa der, for den tvungne Bekiendelses, den geistlige Herskesyges og den herskende Raaheds Skyld, naturligviis var svagt og besmitte!.
De Nordiske Hedninger, som deelde det Vestlige Romer - Rige imellem sig, antog næsten Alle et christeligt Skin, som var Alt hvad de fleste Bisper i den Henseende forlangde, men dog gjorde Angel-Sachserne, som nedsatte sig i Britannien, en stor undtagelse, og holdt fast ved deres Hedenskab, indtil de virkelig fandt sig overtalte til at troe paa Jesus Christus, og det skedte i det Syvende
Aarhundrede ved Sendebud fra den Romerske Biskop, Gregor den Store.
I England, hvor Christendommen udbredtes blot ved Ordet, uden Tvang, kom den øiensynlig til Kræfter paany, og udbredte sig selv derfra til Tydskland og Norden, men her var det kun i Danmark, i Sverrig og paa Island, den fik Lov til at gjøre sit Brdste; thi i Tydskland lod allerede Karl den Store Folk døbe med Sværdet over Hovedet, og det Samme gjorde siden Olav Tryggesen og Hellig Olav i Norge.
Henimod Slutningen af det Ellevte Aarhundrede, da Paven i Rom, Gregor den Syvende, for Alvor gjorde Paastand paa, som Christi Statholder, at raade over det Aandelige i hele Christenheden og at have al Verdens-Magten til sin "verdslige Arm," da fik den aandelige Dødhed aabenbar Magten, saa nu førde Ingen meer Aandens Sværd, som er det levende Guds Ord, til Christendommens udbredelse og Forsvar, men svang, hvor det kom høiest, det døde haandgribelige Sværd mod den Christne Troes aabenbare Fiender og Bespottere.
Hvor stor en verdslig Bedrift derfor end Korstogene til den "hellige Grav" unægtelig er, saa var de dog, christelig betragtede, kun en Dødskamp i Vildelse, som om man maatte anstrænge alle Kræfter for at skaffe den døde Tro en Grav i ægte Christen Jord og en stolt Ligbegængelse med Fiendeblod i Strømme.
Fra Korstogenes Dage, eller fra det Trettende Aarhundredes Begyndelse, da Gudstjenesten forrettedes paa et dødt Sprog (Latinen), da alle de, der aabenbar forkastede den selvgjorte "Christi Statholder," forfulgdes med Ild og Sværd, og Tigger-Munke mylrede frem som Utøi, da var den Christne Kirke virkelig at betragte som en stor Kirkegaard, fuld af Helliges og Vanhelliges Dødningebeen, 
 
741-742
der solgdes iflæng til den Høistbydende, som Hexemidler til timelig og evig Lyksalighed.
At der imidlertid mellem det Døde dog laae noget "Levende" begravet, der ikke maatte see Forraadnelse, men skulde i Guds Time opstaae forklaret med evig Livskraft, det kunde aldrig feile, naar Jesus Christus sidder ved Gudfaders Høirehaand; thi da kan Helvedes Porte umuelig faae Magt med Hans Kirke, og i Begyndelsen af det Femtende Aarhundrede opreiste Han et forbausende Vidne om Troens og Kirkens Liv i Grunden, trods Dødens Herrevæsen. Dette Vidne, en ægte Martyr paany, var Bøhmeren Johan Huss, hvem Dødbiderne kastede paa Baalet, og hvad han spaaede, begyndte i det Sextende Aarhundrede klarlig at gaae i Opfyldelse med den ny Evangelist, Sachseren Morten Luther.
Reformation o: Fornyelsehar nu i tre Aarhundreder være Løsenet i hele den Nordlige Deel af Europa, Undtagen i Rusland, der ikke havde faaet sin Christendom fra Rom, men fra Konstantinopel, og det er aabenbar kun i denne Deel af Christenheden, Man siden har seet Spor af Troes-Livet, men ogsaa der har de dog været saa svage, og det Christelige saa blandet med det Hedenske, det Aandelige saa indviklet i det Verdslige, at det er langtfra, den Christne Kirke nogensteds endnu har viist sig virkelig fornyet i sin Apostoliske Skikkelse med Evangelisk Frihed. Delte er imidlertid nødvendig Maalet, som, saavist Jesus Christus lever og regierer med Faderen, og saavist Han er med os i Aanden til Verdens Ende, maa i det Mindste eetsteds kjendelig naaes, og dertil er det første Skridt, at vi indsee hvad det var, som hidtil gav de reformatoriske Bestræbelser en skiæv Retning, og havde, for et Øieblik siden, nær aldeles opløst det Christne Troes-Samfund i alle Protestantiske Lande.
Paven og hans Gejstlighed havde udgivet sig sor Kirken, og stræbt i en stor Kirke-Stat at forbinde baade Aandeligt og Verdsligt, baade Helligt og Søgnt, saa de i Kirkens Navn kunde raade baade for det Timelige og det Evige, og Opstanden imod dem var derfor en Revolution af de forskielligste Elementer, hvorved Konger og Fyrster deels vilde afkaste Gejstlighedens Aag, og deels ventede i mindre Kredse at arve Pavemagten heel og holden, medens den ny, protestantiske Gejstlighed deels stræbde at hævde Kirkens Frihed, og deels selv at beholde lidt af Pavemagten. Allerede derfor maatte det gaae broget til ved Reformationen i det Sextende Aarhundrede, men selv hvor Reformatoren, som Morten Luther, havde Herrens Ære og Næstens Salighed stadig for Øie, og hvor Kongerne, som i Danmark, ingenlunde vilde anmasse sig Christi Rige eller den Helligaands Værdighed, var dog Oplysningen for spæd, Vanens Magt og Selvklogskabens Fristelse for stark; til at det R Ne endnu kunde rammes.
Ambrosius og Augustin var, som bekjendt, Luthers Apostoliske Fædre, og Keiser Theodos den Store de allerchristeligste Kongers Monster paa den Tid, og naar vi kun ikke indbilde os, at Bibelen med Hexeri kan til enhver Tid og under alle Omstændigheder gjøre enhver from Bibellæser ligesaa viis og christelig fuldkommen som En af Apostlerne, eller vel endog som Christus selv, da er det al Ære og Beundring værd, at Sachsen i det Sextende Aarhundrede kunde fostre en Augustin og Danmark en Theodos; men derfor er dog Tvangs-Kirken ei mere Apostolisk og Skrift-Principet ei mindre ukirkeligt og aandsfortærende.
Skal Man nemlig reformere med Forstand, da maa man først have et rigtigt Begreb om den oprindelige, Apostoliske Kirke, hvis Skikkelse Man vil stræbe at fornye; men det har Man aabenbar hverken naar man tænker, den var grundet paa Skriften eller var 
 
743-744
en Tvangs, Anstalt under verdslig Høihed og Beskyttelse, men begge Dele tænkde om ikke alle Reformatorerne, saa dog Protestanterne i det Hele, og meende at bode paa Alt ved en Skilsmisse mellem den "synlige" og "usynlige" Kirke, som de ingenlunde fandt i Skriften, men greb af Luften. Den usynlige Kirke, sagde de, som bestaaer af alle sande Troende, er fri og ufeilbar, umiddelbar oplivet og oplyst af den Helligaand, og ind i den kan Ingen tvinges uden af Christi Kiærlighed; men den synlige Kirke bestaaer af Bisper og Præster, Konger og Fyrster og alle dem, Man med det Gode eller det Onde ved Daaben har indlemmet deri, og den havde længe og gruelig faret vild til den blev reformeret efter Skriften.
Hvor dette blev gjennemført, der forsvandt aabenbar den Christne Kirke af de virkelige Tings Kreds og blev et luftigt Hjernespind; thi den "usynlige" Kirke var, efter Beskrivelsen ogsaa "ukiendelig" for alle Mennesker, og den "synlige" fik i Grunden ei andet Kiendemærke end en Bog, der Hverken selv havde Liv og Tro eller kunde stiænke Nogen dem, men kunde læses og lystes til Skyerne af Folk med modsat Tro oy Bekiendelse, eller med slet ingen, med nybagt Daab og Nadver, som hos Socinianerne, eller uden begge Dele, som hos Kvækerne.
Med dette luftige Begreb om den usynlige og det steendøde Begreb om den synlige Kirke, lysrev nemlig Forstanden sig fra den "hellige, almindelige Kirke," der vel paa en Maade kan kaldes usynlig, fordi baade "Ordet og Troen" skjuler sig for Støvets Øine, men er dog virkelig, sandselig og kiendelig tilstæde overalt, hvor dens fri villige Troes-Bekiendelse høres, dens Naademidler skiænkes og dens Velsignelse lyses med lydelig Røst; og de Protestanter, som desuagtet blev ved den Apostoliske Kirke, de reformerede ikke efter deres Forstand, men efter en dybere, dunkel Følelse.
Dette var nu især ret øiensynlig Tilfældet med Morten Luther, der ingenlunde udmærkede sig ved bedre Forstand paa Kirke-Sage" end hans skriftkloge Landsmænd, men forenede et Prophetisk Blik med saa Apostolisk en Følelse, som Man forgiæves syger Magen til i hele Tvangs-Kirkens Historie. Han saae derfor ikke blot, at naar den synlige (kiendelige og virkelige) Kirke skulde være rigtig skriftmæssig, maatte den altid have "samme Herre og Aand, Tro og Daab, Bryd og Kalk," men han folde ogsaa dybt, at Barne-Troen er mere værdt end al Verdens Skrift-Klogskab, at Daaben og ei Skriften er den christelige Livs-Kilde, og at det ikke er ved Bibel-Læsning , men ved Tro paa "Herrens Ord" i Nadveren Man bliver en Lem paa Christi Legeme, og efter denne Følelse reformerede han, saa hvad han udfeiede som "Papistisk Surdei," var ingenlunde Alt hvad han ei kunde bevise af Skriften, men kun hvad han fandt uforligeligt med Skriften. For et saadant Hjerte var naturligviis ligesaavel den tvungne Christendom, der aldrig kommer indenfor Tænderne, en Plage, som Bibelrytteriet uden Barnetro og Naademidler en Pest; men skiøndt derfor Lutheranerne uden Sammenligning havde den mest levende Christendom i deres Tid, gik de vog bestandig med deres Liv i deres Haand og maatte grue for den Dag, de skulde forsvare det efter Skrift-Principet, maatte falde for deres egne Vaaben, naar verdslig Magt ei længer bandt Munden paa Modstanderne af Luthers Cathechismus og den Augsburgske Confession, og maatte fortvivle, naar den verdslige Øvrighed fandt for godt, hvad de indrømmede den Ret til, at foreskrive dem en ny Alterbog efter Skrift-Principet.
Papisterne havde nemlig betragtet hardtad 
 
745-746
alle baade nye og gamle Kirke-Skikke som Naademidler, og havde, ved at tælle sy v Sacramenter, sat fem Kirke-Skikke i Linie med "Daaben og Nadveren," og skiøndt Protestanterne høilig lastede en saadan Anmasselse, betragtede de Fleste af dem dog de saakaldte skriftmæssige Sacramenter, Daaben og Nadveren, langt meer som blotte Kirke-Skikke end som Christendommens aabenbare Kiendemærker og hemmelige Livs-Kilder. Lutheranerne vedkiendte sig vel Troen paa deres guddommelige Virkninger ved det "Guds-Ord" der var forbundet med de synlige Ting, men turde dog ikke nægte, de laande deres Kraft af deres Skriftmæssighed, saa det, efter deres Forstand, dog altid blev en ufuldkommen, vaklende og foranderlig Skrift-Klogskab, der baade skulde bedømme Naademidlernes Ægthed og Kraft og afgiøre hvad der væsenlig hørde til "Christi Indstiftelse." Skiøndt derfor Lutheranerne ikke, fom saamange andre Protestanter, alt i det Sextende Aarhundrede forgreb sig paa Sacramenterne, saa hørde der dog en Lykke langt bedre end Forstanden til, naar de længe skulde beholde dem uforvanskede. Paa den ene Side var det nemlig kun Hjertet i Strid med Hovedet, der skulde holde fast, og paa den anden Side erklærede de selv, at den verdslige Øvrighed, skiøndt den ei maatte forgribe sig paa "Troen og Lærdommen," dog frit efter sine Skriftkloges Raad kunde forandre "Ritualet," der dog ligesaavel indeholdt Forskrifterne for, hvorledes "Daaben og Nadveren" skulde forrettes, som hvordan Man skulde bære sig ad med Brudevielse, Jordspaakastelse, Kirkegangskoners Indledning og Misdæderes Beredelse til Galgen.
Da nu derfor i det Attende Aarhundrede Ligegyldigheden, som en naturlig Følge af Troes-Tvang, Skrift-Princip og Symboliske Bøger, var steget til det Høieste, og de vantroe Skriftkloge, der var de talrigste, af al Magt stræbde 'at faae "Ritual og Alterbog" forandrede efter deres Smag, da var det et Vidunder, at ikke alle Lutherske Statskirker, for deres christelige Medlemmer drømde derom, mistede Alt hvad de havde tilfælles med Apostel-Kirken. Vil Man see et Exempel paa, hvilken fortvivlet Stilling alle Lutheraner var udsætte for, med deres Kirketvang, Skriftprincip og Fyrstelige Ritual, ved Siden ad Arilds-Kirkens Tro og Sacramenter, da betragte Man de Preusiske, som, da de for en halvsnees Aar siden vaagnede af en dyb Slummer, fandt "Ritualet" forandret, uden at have Forstand paa, Hvormeget af det Gammel-Lutherske der var Apostolisk, og fandt Stats-Kirken i Baglaas, saa de i Fortvivlelse maatte bryde ud og kanonisere alt Luthersk.
Har vi nu seet Lutheranerne huusvilde i deres egen Stats-Kirke, forstenede af deres egne Symboliske Bøger, og forfulgte som Misdædere efter deres egne Principer om Skriften, om Stats-Kirkens Tvangs-Ret, og Fyrsternes Hals og Haand over Ritualet, da lad os vende Øiet til England, hvor Man altid havde mest Forstand paa Kirke-Sagen, sor at see, hvilke udsigter Arilds-Kirken der har til at opstaae i en forklaret Skikkelse.
De Engelske Reformatorer, med Tyrannen 'Henrik den Ottende i Spidsen, havde vist nok hverken Morten Luthers Prophetiske Blik eller Apostoliske Følelse, saa den Engelske Reformation har lige fra Begyndelsen noget ligesaa Koldt og Dødt og Philisteragtigt som den Calvinske, men Man havde der langt bedre Forstand paa Kiæden, der maa bevares uafbrudt fra Apostlerne, hvor et Troes-Samfund skal være ægte Apostolisk. Denne Kiæde søgde de vist nok især, ligesom Paven, i den uafbrudte Bispe-Række, men dermed fulgde dog ogsaa nødvendig "Troes-Bekjendelsen og Naademidlerne" 
 
647-648
som alle Bisperne, for ei at bryde Kjæden, maatte have tilfælles, og næst Rom, findes derfor ingensteds saamange Levninger af det Apostoliske som i Englands Bispelige Kirke; men der, som i Rom, var det mest Dragen, der rugede paa ufrugtbare Skatte, og siden Oplosningen under Cromvel var den Engelske Mellemting af en Kirke-Star og en Stats-Kirke et reent Skygge-Rige. Samvittigheds-Tvangen, som de Engelske Bisper med deres Pave-Konges Hjelp havde overholdt med papistisk Grumhed, ophørde vel tildeels ved den "storværdige Revolution " 1689, men det var ingenlunde Bispe-Kirken, der opgav, men den verdslige Ovrighed, som af Stats-Klogskab indskrænkede den og besatte Vispe - Stolene med ligegyldige Perfoner. I det attende Aarhundrede opstod der vel en Reformator efter Følelsen, den berømte John Wesley, Kirke-Faderen til de saakaldte Methodister, der nu i England er vel snart ligesaa talrige, som Stats-Kirkens Medlemmer, men, kirkelig talt, mislykkedes Forsøget ganske, da den methodistiske Følelse ei var dyb nok til at omfavne "Ordet og Sacramenterne" men ophøiede sig selv til Livs-Kilde og Troes-Regel.
For Øieblikket seer Man et nyt Reformations-Forsøg midt i Bispe-Kirken, med "Oxforderne" i Spidsen, og at det er ramme Alvor, skal nok Tiden vise, men dermed har Hjertet ei synderlig at gjøre, og Forstanden paa den Apostoliske Kirke er vel blevet en god Deel klarere, men slet ikke dybere end hos de Engelske Reformatorer i det Sextende Aarhundrede, saa Oxforderne stræbe aabenbar at opmane den "Bispelige Kirke " fra Elisabeths Dage, kun lidt mindre afhængig af den verdslige Øvrighed og saa enig med sig selv som Cyprian. De kalde derfor vel Troes-Bekjendelsen (The Creed) i Erindring som uforanderlig, og indskiærpe den hardtad opgivne Ærbødighed for Daaben som Gjenfødelsens Bad, og Nadveren som Christi Legems og Blods Samfund; men om et "levende Ord" i Kirken, enten guddommeligt eller menneskeligt, tie de bomstille, og udlede Naademidlernes Ægthed og Virkning næsten udelukkende af den uafbrudte Bispe-Kiæde, saa den store Giæring ligner langt mere Hierarchiets Dødskamp end den "Fribaarnes" Fødselsveer. Samtidig og nærbeslægtet er Noret i den Pavelige Kirke-Skat, saa det er intet Under, at Hjertet i England frygter det Værste, men vi vil haabe det Bedste, og glæde os ved, at i alt Fald vil den Engelske Kirke-Strid, med grundig Lærdom, Kæmpe-Kræfter og Praktisk Retning, snart vække alt Kirkeligt i hele Christenheden og node det store Chaos til at klare sig.
Har vor Herre nu lukket vore Øine op, saa vi see "Hans Vei paa Jorden og Hans Forløsningsværk hos alle Hedninger," da maae vi nødvendig med spændt Opmærksomhed betragte vor egen Kirkelige Stilling, og belave os baade paa de onde og de gode Dage, som foreslaae, og naar vi har overbeviist os om, at hos os findes det "ene Nødvendige," da "holde fast paa hvad vi har" og vente af Herren hvad vi fattes.
Staaer det nu klart for os, at den Christne, Apostoliske "hellige, almindelige" Kirke er først og sidst et "Troes-Samsund," stiftet af Jesus Christus, den Korsfæstede men igjen Opstandne, og virkelig besjælet af Hans Aand, som giør levende og "uddeler til Enhver især, eftersom Han vil," da maae vi vel tilstaae, at denne Kirke er langtfra at have sin rette Skikkelse hos os, saalænge Nogen borgerlig nødes til at bekiende Troen, enten han har den eller ikke, og følgelig de fleste Medlemmer af vor Stats-Kirke har hverken Troen eller Aanden; men findes der blot paa et eneste Sted iblandt os den samme Christne Tro, som var fra Begyndelsen og en tilsvarende Iland, som bekiender "den i Kiødet komne Jesus Chri-
 
749-750
stus," da findes ogsaa, "den hellige, almindelige Kirke" hos os, og har vi kun Hjertelag til at "bevare Troen og stride den gode Strid," da skal Helvedes Porte ligesaalidt faae Magt over os som over det Herrens Huus, hvori da ogsaa vi er "levende Stene."
Den saakaldte "christelige" Stats-Kirke i Danmark er vistnok opløst fra den Dag af, det tillodes Præster ustraffet at døbe og confirmere paa en anden Tro end den Oprindelige, men denne Ovløsning af hvad ikke Gud, men kun forblindede Mennesker havde sammenføiet, skal netop glæde os, som Herrens Forberedelse til igjen at forbinde hvad han har sammenføiet, og Mennesker adskilt: den hellige, almindelige Kirke, som kun er een til alle Titec og under alle Himmelegne. Vor Stilling seer vel derved for Øieblikket fortvivlet ud, da "de Smaa" er bundet hver til sin Sognepræst, uden at Præsterne mere kan eller vil blive virkelig bundne til vor uforanderlige Tro, men denne Samvittigheds-Tvang er saa ubillig og urimelig, at vor Faderlige Regjering sikkert, ved Sognebaandets Løsning i Henseende til Naademidlerne, snart vil afskaffe den, og Herren i alt Fald snart staffe Raad, saa vi, opgivende al kirkelig Tvangs-Ret over vore Medborgere, tilvagevinde den Frihed til "at blive ved Herren ubevægelig," vi, som Christne, hverken kan undvære eller give Afkald paa.
Medens vi saaledes haabe, hvad vi inderlig ønske, i den frigivne Danske Stats -Kirke at finde et taaleligt Ophold, saa ikke blot Livet fristes men Vexten er muelig, da maa det vel sortne for vore Øine, naar vi tænke paa hvordan det i den næste Tid vil gaae vore Iævnchristne i de andre Stats-Kirker, hvor Man ligesaalidt tillader udtrædelse, men stræber at holde baade Lærd og Læg bundet til hvad Man behager at kalde "Stats-
Religion," men Herren lever og staaer ved sit Ord, og Han har sagt "mine Faar høre min Rest og følge mig og skal aldrig forkomme, og Ingen skal slide dem af min Haand." Det giælder derfor i Grunden kun om, at de Christne allevegne lære at lytte efter "Herrens Røst," som den virkelig lyder i Hans Kirke ved Daaben og Nadveren til Verdens Ende, og vi, som har lært det, maae stræbe baade mundtlig og skriftlig at veilede vore Iævnchristne dertil, uden at ændse de Vantroes Spot eller trættes ved Modsigelsen af vore Egne, som endnu "ikke veed hvad der tjener til deres Fred."
At det ikke kan nytte os hvad der staaer i Skriften, naar vi ikke har den Aand, som gjør levende, den evige Trøster, Ledsageren til al Sandhed, og at Man ikke kan "læse" den Helligaand til sig, men at det er ved Troen og Daaben, Han annammes, det maae alle Christne føle, og at det da heller hverken kan være af Skriften, Troen og Daaben faaer sin Kraft, eller efter Skriftklogskab de skal forrettes, det maae alle Christne lære, og naar de følge Herrens Bud "hvo som haver Øren at høre med, han høre!" og stole paa det uforanderlige, af al Skrift og al Verdeu uafhængige Ord, der ved Daaben og Nadveren tales til os i Herrens Navn, stole paa det, som et Ord af Herrens egen Mund, da skal de snart mærke, at Herrens Ord er endnu "Liv og Aand," og at det giælder i Kirken, som derudenfor, at det er ingenlunde af "Brødet alene" Mennesket lever, men af "Ordet, som udgaaer af Guds Mund."
Hvor vanskeligt det derfor end falder, og hvormegen Mistydning der end er uundgaaelig, maa jeg dog ret med Flid stræbe ogsaa skriftlig at gjøre mine Medchristne opmærksomme paa det mundtlige Guds Ord i Kirken, som Aandens Liv-Udtryk og Herrens Fjederham, hvori Han følger siu Menighed til Verdens Ende, ja, som det Ord, der, naar ikke 
 
751
blot alle Bibler brænde, men "Himlene sammenrulles som en Bog," dog lever og bliver evindelig!
Forsaavidt mueligt at forebygge Misforstand, maa jeg imidlertid indskærpe, at jeg skriver for Medchristne og ei for de Vantroe, og at jeg ikke skriver paa Strid mod Nogen, undtagen de Vantroe, med hvem Christne i Kirken umuelig kan enes, saa at alle dem, der har den Tro, vi skal alle bekjende, og er derpaa døbte, dem erkiender jeg for Medchristne, hvoraf de saa end udlede og hvorpaa de end bygge vor sælles Tro, men vil kun venlig meddele dem hvad jeg veed er sandt, hvad der i Fristelses-Tid er uundværligt og til alle Tider, i Liv og Død, oplysende, trøsteligt, tilfredstillende, velsignet!
N. F. S. Grundtvig.

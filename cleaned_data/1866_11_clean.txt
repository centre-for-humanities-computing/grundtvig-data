"De véd nok, at vore gamle Forfædre ligetil for tusind Aar siden var Hedninger og dyrkede Afguder ligesom alle andre Folk, men de har vist ogsaa hørt, om . ikke før, saa her paa Højskolen, at der var stor Forskjel paa, baade hvor Hedningerne tog deres Afguder fra og hvad de havde at fortælle om dem, ligesom det da ogsaa er en følgelig Sag, at naar Folk gjør sig selv Guder, da gjør de dem, som de selv er til, og at Græker og Nordboer var de eneste Hedninger, som havde menneskelige Guder, hvorved de gav tilkjende, at de følde sig i Slægt med Guddommen og tiltroede deres Guder i højeste Grad alt det Store og Ypperlige, de fandt hos dem selv og hos hverandre, altsaa hos det Folk, de udgjorde. Derfor var disse Hedninger da ogsaa velskikkede til at modtage og forstaa Kristendommen, da de 
 
551
havde alle de Ord i deres Tungemaal, som der maatte bruges til at tale sandt om guddommelige og menneskelige Ting."
"Hvad nu i Særdeleshed vore hedenske Forfædre angaar, da har De vist hørt, at de havde meget at fortælle om deres menneskelige Guder, saa det er klart, at de fandt mere af Guds-Billedet hos sig, end de andre Hedninger, der, blandt Andet, ikke havde mindste Tanke om en saa guddommelig Helt som Thor, Odin og Jordens Søn, som forsvarede baade Himmel og Jord mod Jetter og Trolde og skulde tilsidst opoffre sig selv i Striden mod den store Slange, Midgaards-Ormen, en saadan Helt, eller en saadan Kjærligheds-Gudinde som Freya, der sad Enke alle sine Dage og græd Guld-Taarer for sin forsvundne Ægtefælle, som hun dog ventede skulde komme igjen en Gang for Verdens Ende og gjøre hende glad og lykkelig. Det er nemlig umulig andet, end at vi, som kjender noget til Kristendommen, maa finde, at Thor er et Forvarsel for den Guds og Menneskens Søn, der skulde knuse Slangens Hoved og opoffre sig selv til Verdens Frelse, og at Freya er et yndigt Billede af det ømme Menneske-Hjerte, der har mistet Guds Aand, men længes altid efter ham og trøster sig med, at han dog vist er saa kjærlig, at han kommer igjen, hvor man længes efter ham.
"Der er imidlertid i Sagnene om Thor og Freya en lille Omstændighed, som man let kan overse, men som netop i vore Dage for 03 er blevet meget mærkværdig; man fortæller nemlig, at Thor og Freya havde [hver en lille Datter, som syndes aldrig at blive store og som ingen Ting har at gjøre, saa man kan slet ikke forstaa, hvorfor de nævnes, indtil det falder os ind, at da vore hedenske Fædre jo tænkde, at Thor og alle de gamle Guder skulde forgaa i Ragnaroke, saa maa de have tænkt, at Smaapigerne: Freyas Datter Gørsum-Ædelsten og Thors Datter Drude eller Thrude-Sandsigerske skulde overleve dem og paa en Maade fornye deres Liv eller dog give dem deres Eftermæle, ligesom de sagde, at Solen skulde føde en Datter til at lyse paa Himlen, naar hendes Moder var forgaaet i den store Sol-Formørkelse.
"Naar vi nu husker, at det dog igrunden var deres 
 
552
egen Aand og Hjerte og deres hele Liv og Levnet, vore hedenske Fædre forgudede, da ser vi let, der var ogsaa noget Sandt i det, hvis der endnu er noget Aandeligt og Hjerteligt levende hos os, der ligner vore gamle Forfædre, altsaa, om vi virkelig er det samme Folk med det samme Tungemaal, og jeg glæder mig til, det skal ikke vare længe, før vi er enige i, at idetmindste vore Bønder ligner vore Forfædre og deres Guder, saa at Gørsum og Thrude lever ganske rigtig midt iblandt os. En Datter af Thor kan jo vel ikke tænke paa at føre den store Hammer og knuse Trolde, men kun give sig af med at fortælle hans Bedrifter, medens en Datter af Freya godt kan tænke paa, at ligne sin Moder og at oplyse alt det Hjertelige og indtale alle Hjertets Rettigheder, som er blevet meget ringeagtede; og begge Dele stiles der jo aabenbar paa med alle de smaa Højskoler baade for Karle og Piger, som nu oprettes til folkelig og menneskelig Opfysning. Ja, vi kan med Rette sige, at Jomfru Thrude begyndte alt at røre sig i Middelalderen, især paa Island, hvor der sandfærdig fortaltes om "Helte-Gjerningerne i vort Højnorden, hvad hun vil fortsætte og udvide ved at fortælle om alle de store Begivenheder i hele det menneskelige Levnetsløb, og Freyas Datter, som ligeledes i Middelalderen begyndte at tale Hjertelighedens Sag, især ved vore Kjæmpe-Viser, hun vil nu gjøre det tilgavns ved at oplyse alle Hjertets Krav og Rettigheder i Henseende til Fædreland og Modersmaal, som til Frihed i alle Hjertets Anliggender.
"Spørger man nu, hvad saa det kan nytte, saa spørger man jo om hvad det kan nytte, at blive bedre folkelig og menneskelig oplyst om sig selv og sine Forfædre, sit Folk og Modersmaal, og dertil kan kun svares, at det kan aabenbar nytte til, hvis vi har Lysten, at vi kommer til i Livet at ligne vore bedste Forfædre, og, naar Lykken vil føje, da ogsaa kommer til at leve ligesaa frit, fredelig og fornøjelig med hverandre, som vore Forfædre i deres lykkelige Dage, og ligesom vi høre fortælle, at Danmark har havt en ganske besynderlig god Lykkestjerne og en mageløs fredelig og lykkelig Tid under Frode Fredegod, da Vorherre blev født i Bethlehem, og da der i Danmark blev funden en Kværn, som kaldtes Grotte-Kværnen, der malede Alt, hvad man sang over 
 
553
den, saaledes tror jeg fuldt og fast, at nu, da Vorherres Livs-Ord gjenfødes hos os, vil Lykken vidunderlig spille for Danmark og det danske Folk, naar kun Lysten rigtig vaagner til at ligne vore bedste Fædre, og Oplysningen om dem og deres Modersmaal og alt Folkeligt og Menneskeligt, saa man i en Lignelse med Rette kan sige, at nu er Grotte-Kværnen funden paany og maler Alt, hvad Thors og Freyas Datter kvæder over den, thi nu skal det være disse to Gude-Døttre og ikke, som før, to Jette-Kvinder, der synger over Kværnen, og det har da ingen Nød, at Thors og Freyas Datter skulde skaffe os en fiendtlig Krigs-Hær paa Halsen til at forspilde vor Lykke."
Idet han om Høsten 1866 bød de unge Karle velkommen, saa "vilde jeg - sagde han - gjerne, om jeg kunde, lægge dem paa Hjerte, hvad de her vil finde og hvorfor det er Umagen værd at søge det paa en saadan Højskole, hvor det ene saaledes er at finde.
"Hvad det nu er, De her vil finde, det kan siges med to Ord, for det er godt Dansk, alt det gode Danske, baade gammelt og nyt, som vi har fundet hos os selv eller lagt os til Bedste, og som vi, saavidt det kan lykkes, paa godt Dansk vil dele med hele den danske Ungdom. Hermed er det da ogsaa sagt, at hverken maa man vente her at finde Tysk eller Fransk eller noget af alt det, man ellers hos os plejer at kalde Dannelse og lokke Folk til Skole med, heller ikke maa man vente, at vi skal tylle Dansken eller Danskheden i Nogen, som man giver Folk enten Mad eller Pulver og Draaber ind med Skeer. Nej, af alt det Fremmede, man i danske Skoler plejer at løfte til Skyerne, er der efter vor Overbevisning intet, som danske Folk i det hele kan have godt af, undtagen alene Kristendommen, og den er i sig selv slet ingen Skolesag, saa alt hvad vi her til Gavn kan sige om den, er at oplyse, at da den er et glædeligt Budskab fra Kristus om det evige Liv og Guds Naade til dem, der vil tro paa alle Menneskers bedste Ven Jesus Kristus som Guds enbaarne Søn, saa har Kristendommen kun gjort Gavn og kan gjøre Gavn i Danmark som i hele Verden, naar man ikke vil nøde dem til at kalde den guddommelig Sandhed, men lader det, som Herren selv og alle hans Sendebud, være alle Folks egen Sag, om de vil tro den eller ikke,

Det er med Ro, som med Livet:
Ei den til Nogen blev givet,
Som den opsøgte paa Jord.
Tro mine Ord!
Vil du dig ikke forandre,
Lærer du ikke at vandre
Ydmyg i Fædrenes Spor,
Ei selv i Grav skal du finde
Roen, din kiære Veninde:
Saga skal mane dig op,
Stille dit Aadsel til Skue,
Aadsel af mæskede Krop,
Slægter skal see det og grue;
Beenraden din skal forfærde,
Unge og Gamle paa Jord,
Af den skal bygges et Gierde,
Gierdet om Kirken i Nord.
Sorg, Bekymring, mange Dage
Blegede din hvide Lok,
Mens du gik med elskte Mage,
Skilt fra Verdens vilde Flok;
Midt i en vanhellig Tid
Paa din Læbe, i din Id,
Leved Jesu Christi Lære.
Fire Sønner Gud dig gav,
Alle offred du ham atter,
Selv han drog henover Grav
Hjem til sig din kiære Datter;
Hvidere da blev dit Haar.
Og dit Hjerte fik et Saar,
Som kun Herrens Ord kan læge.
Fire Sønner du hengav,
Gud og Videnskab at dyrke,
Tvende alt bag brede Hav
Sjunke ned i Gravens Mørke:
Verdens Edder, Solens Brand
Dræbte dem i fjerne Land,
Stridig randt din Fadertaare.
Brækket, søndret er din Kiæde,
Her den ei bli'r heel igien,
Kun med vemodblandet Glæde
Tvende Led du skuer end:
Skilt ved lange Rad af Aar
Fra din svage Yngste, staaer
Frugtbar kun din Førstefødte.
Stor og tung var Livets Møde
Giennem meer end syvti Aar,
Du for os og for de Døde
Stred saa tit med trange Kaar;
Men taalmodig bar du Savn.
Naar kun de, som bar dit Navn,
Herrens Frygt og Viisdom lærte.
Hun, den ædle Dannekvinde,
Vores Moder og din Viv,
Deelte trolig som Veninde
liver en Kvide i dit Liv;
Herren frygted hun, som du,
Kiærlig, klog, men reen i Hu,
Letted hun dig Livets Byrde.
Christen er du, men du saae
Glad hvert Guddoms-Spor paa Jorden;
Jeg, skiøndt Christen, stirrer paa
Guderne i gamle Norden ;
Og blandt dem jeg har erkiendt,
Hvorfor Christus blev nedsendt,
At ved Ham kun frelstes Jorden.
Fader! heft da mild dit Die Paa mit Billede af Nord!
Kun ved Stirren mod det Høie
Hented jeg det op af Jord;
Nutid vender Øiet bort,
Siger: Livet er for kort
Til at tænke paa det Høie.
Saa du ikke lærte mig,
Men fra Verdens tomme Vrimmel
Bød du Øiet løfte sig
Op mod Herrens lyse Himmel:
Der, du sagde, er vort Hjem,
Mod det skal vi stunde frem.
Fader! Tak for Liv og Lære!
Kommer hid, I Piger smaa!
Strængen vil jeg røre,
Taarer skal i Øiet staae,
Naar min Sang I høre;
Om saa bold en Ungersvend,
Alle fagre Pigers Ven,
Sørgelig jeg sjunger.
Vaaren er nu kommen nær,
Dagene sig længe,
Vaaren har I Piger kiær,
Blomster groe i Enge;
Dog I skal i sene Aar
Mindes, at I saae en Vaar
Med bedrøvet Øie.
Ak, thi før sig op af Jord
Blomsten kunde trænge,
Falmede en Blomst i Nord,
Som skal mindes længe:

da indbyderne til "den danske forening" har overdraget til os, som den første bestyrelse, at sætte foreningen iværk og at give den en skikkelse, der svarer til det øjemed, hvorom indbyderne ere grundenige, så har vi, til oplysning for de gode dannemænd trindt i riget, som, hver i sin kreds, ville medvirke til foreningens tarv, vedtaget følgende bestemmelser:
1. at enhver, som tegner sig for et årligt bidrag fra en mark til en rigsbankdaler, efter behag, er medlem af
foreningen, uden at der under nogen benævnelse kan afkræves noget større bidrag, da de penge-midler, som ellers måtte behøves til foreningens virksomhed, skal frivillig sammenskydes.
2. at overalt, hvor der kan samles i det mindste 10 medlemmer, udgjør de en egen kreds, med en formand, som bestyrelsen udnævner og sætter sig i stadig forbindelse med.
3. at hvor der, enten i hovedstaden eller andensteds, findes over 100 medlemmer samlede, skal de, såvidt muligt, deles i flere kredse, hver med sin formand.
4. at der sædvanlig holdes moder til livlig underholdning med sang o. s. v. både i hver enkelt kreds, efter medlemmernes aftale med formanden, og i større omfang, efter aftale mellem flere kredses formænd, og at desuden bestyrelsen både vil opfordre til overordentlige møder, som måtte findes tjenlige, og til folke-fester i beleilig tid og på bekvemme steder.
5. at det skal beroe på omstændighederne og på vedkommendes eget skjøn, både hvor hyppig de sædvanlige kreds-møder skal holdes, og hvad der i dem kan foretages til den danske sags fremme, medens det følger af sig selv, at valgene til rigsdagen allevegne betragtes med spændt opmærksomhed.
6. at ligesom foreningen i det hele vil virke, hvad den kan, til udbredelse af god dansk læsning, således skal også et ugeskrift, efter foreningens tarv og i afgjort dansk retning, snarest muligt begyndes og et exemplar deraf tilbydes hver kreds uden betaling.
7. at bestyrelsen såsnart den seer udvei dertil, vil oprette en danskfolkelig høiskole, både for derved tildeels at afhjelpe trangen dertil hos den voxne ungdom, og for at vise, hvad den danske forening forståer ved folkelig oplysning og dannelse.
kjøbenhavn, den 14. april 1853.
c. j. brandt,
theol. cand.
h. carlsen,
godsejer.
n. f. s. grundtvig,
præst.
c. rimestad,
institutbestyrer.
n. m. spandet,
etatsråd.

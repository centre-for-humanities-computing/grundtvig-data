lad tydsken våse hvad han vil
om sællandsfar og jyde!
for vås, hvor det gåer bidhvast til,
har intet at betyde,
og bidhvast gik det til ifjor
ved med og midsunde,
der lukked, trods de stolte ord,
vi smukt de tyste munde.
velkommen hjem til huus og gård,
og til en yndig pige,
enhver, som, med og uden sår,
har stridt for danmarks rige!
gud give. det må ståe i fred,
som "deiligst vang og vænge",
så ingen tysker lystes ved
at spotte danske drenge.
og gid, som her, med liv og lyst,
i hytter og i sale,
om danske karles kæmpedyst
må høres sang og tale,
så piger små vil også med,
når det i skyen lyder
som før "dengang jeg drog afsted!"
vi veed, hvad det betyder.
for kommer tysken så med vås
igien til dannevirke,
da finder ledet han med lås,
som han kan ei opdirke;
da modes under dannebrog
han brat af holger-danske,
som lærer ham det danske sprog
med hurra og stålhandske.
så lad os høre nu, hvordan
det danske hurra klinger,
når holger-danske menigmand
for tyskens øren ringer!
hurra, hurra, for dannebrog,
for kongen og hans ka'le!
det er det gamle kæmpesprog
på bjerge og i dale.

(se lærde efterretninger no. 45 og 46.)
sjelden er det behageligt at resensere, men altid er det ubehageligt at svare på en resensjon, om aldrig for andet, så dog fordi et sådant svar næsten altid ansees for et foster af overdreven egenkærlighed. ene dette vilde udentvivl bestemt mig til at tie, dersom hin resensjon blot indeholdt misbilligelse af mine meninger; men da jeg på mange steder straffes  for meninger, jeg aldrig 
har  havt,   og   i det hele misforståes,   bør jeg ikke tie.
hr. professoren siger, at den nyeste tydske religionsfilosofi udtaler sig i hin afhandling. med den bevidsthed ei at høre enten til kants eller fichtes eller schellings, eller nogen anden skole, og at have fremstillet min egen beskuelse og granskning, som de vare, måtte jeg naturligvis undres over denne påstand; men hverken er min løsning så udbredt, eller mine tanker om egen dybsindighed så store, at jeg skulde påstå: det samme ei var fremsat af andre. menes derimod naturfilosofie, da har jeg, efter mit ringe kendskab til den, kun nogle ord og formler, og måske den religiøse tendents tilfælles med samme; thi mine resultater vedkendte naturfilo-sofen sig neppe.
når jeg sigtes for at nedværdige filosofien ved min påstand: at den intet kan udsige om det oversandselige, da synes det at være en misforstand, da det ingen ubeføiet nedværdigelse kan være, at frakende den noget, den vel har til- egnet men aldrig hævdet sig. at jeg dog derfor intet øieblik har glemt at vor trang til en åbenbaring og dennes værd, ene grunder sig på vor trang til tro på det oversandselige, som netop ved filosofien er blevet os kiær, troer jeg afhandlingen, og selv udtoget i lærde efterretninger viser tydelig. har jeg nu virkelig frem- stillet fornuft og åbenbaring i anden modsætning end den som udspringer deraf, at åbenba- ringen løser gåder, fornuften ei kunde løse; da har jeg været såre inkonsekvent, men noget sådant har ei kunnet finde.
dog alt dette og meget som jeg forbigår er kun lidet mod de beskyldninger jeg nu kommer til, da de ere ligeså vigtige som ufortjente.
jeg beskyldes for mystik i ordets slette betydning, og for at anbefale en uvirksom følelses-tro. var dette sandt, da fortjente jeg ei nogensinde at vorde jesu religions lærer; men hvorledes jeg, efterat have ligeså bestemt modsat mig kristendommens reduksjon til poesi som reduk-sjonen til filosofi; efterat have (p. 163 og 164) på det utvetydigste erklæret mig mod det sværmeri, der troer ved uafbrudt stirren mod det evige at kunne her genvinde samfundet, og der- 
 
295
for taber sig i uvirksom beskuelse; efter endelig at have bygget alt hvad jeg sagde om liturgien på den grundvold, at stræben mod det evige ved moralitet er den eneste betingelse, under hvilken jesus har lovet sine troende salighed; hvorledes jeg, efter alt dette, endnu kan have fortjent hin beskyldning, veed jeg i sandhed ikke.
resensenten siger, at jeg med bestemthed vil vide, at de lastefulde ei hisset forbedre sig, og viser derpå meget tilfredsstillende, at vi ei tør erklære denne omvendelse for umulig. havde jeg på-stået dette, da vilde det vidne om den mest uforskammede arrogants; thi jeg udsagde da noget positivt om det, hvorom intet kan vides. da jeg nu derimod (p. 158 og flere steder) netop har indrømmet muligheden af en omvendelse hisset, og blot modsat mig den tro, at omvendelsen der skulde være lettere end her, er grunden til hin beskyldning mig ret såre ubegribelig.
jeg har her ei med en tøddel villet forsvare hin min første afhandling, tildels, fordi jeg virkelig ønskede at meget i det enkelte var anderledes, men især fordi det tyktes mig uklogt, at anvende de få øieblikke, hvorover jeg råder, på et forsvar, der, når det skulde være mere end blotte påstande, måtte blive vidtløftigere end afhandlingen selv, uden dog at kunne overbevise dem, der beskue det oversandselige og dets åbenbaring i tidens fylde, fra en næsten modsat synspunkt.
nik. fred. sev. grundtvig.

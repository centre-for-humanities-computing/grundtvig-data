er lyset for de lærde blot
til ret og galt at stave?
nej, himlen under flere godt,
og lys er himlens gave,
og solen ståer med bonden op,
slet ikke med de lærde,
oplyser bedst fra tå til top,
hvem der er mest påfærde.
er lyset i planeter kun,
søm ej kan see og mæle?
er ikke ordet i vor mund
et lys for alle sjæle!
det giver os for ånder syn,
som solens skin for kroppe,
det slåer i sjælen ned som lyn
fra skyerne histoppe.
er lys på visse vilkår blot
så halvvejs at ophøje?
gjør det ej allevegne godt!
er lys ej livets øje!
skal for misbrugens skyld måskee,
på åndens himmelbue,
vi heller mulm og morke see
end solens blanke lue!
nej, aldrig spørges det fra nord,
vi lyset vil fordunkle!
som nordlys i fribårne ord
det såes på himlen funkle,
og sees det stal ved nordens pol,
ej blot i kroppens rige:
midsommerens den bolde sol
vil ei for midnat vige!
oplysning være stal vor lyst,
er det så kun om sivet,
men først og sidst med folkerøst
oplysningen om livet;
den springer ud af folkedåd,
og voxer som den vugges.
den stråle i vort folkeråd
til aftenstjernen slukkes!
n. f. s. grundtvig

majestæten har allernådigst tilladt mig at udvikle mine tanker om, hvordan academiet i sorø kunde blive en anstalt til almindelig, folkelig dannelse og oplysning, aldeles skildt fra latin-skolen og kostgængeriet, hvormed det nu er forenet, og skiøndt jeg neppe har mod til at skrive meer om en sag, der i de fleste lærdes øjne er barbarisk og næsten i alles øine fantastisk, så byder dog min faste og velgrundede overbevisning om sagens vigtighed, ja nødvendighed, både for kongen og folket, mig med taknemmelighed at benytte tilladelsen, om det dog måske kunde lykkes mig at stille sagen i sit rette. lige så klare som uskyldige lys.
forudsætte må jeg imidlertid her. hvad jeg så tit har stræbt at vise, at hvor almeen-oplysning skal være mere end et tomt ord eller et blot skin, hvor regiering og folk virkelig skal lære at forståe hinanden, hvor styrelsen skal blive folkelig og folke-stemmen efterrettelig og videnskabeligheden frugtbar og påskiønnet af folket, der må findes hvad jeg kalder en "folkelig høiskole", men hvad der omtrent skal være mig lige kiært under 
 
277
alle navne, når kun ungdommen der kan lære at kiende og elske sit fædreneland og sit modersmål, og oplyses om det borgerlige selskab, de tilhøre, som en herlig skabning til fælles bedste, hvori alle stillinger kan være lige hæderlige og glædelige, når man kun får øie på deres giensidige uundværlighed, og lærer af erfaring, at sand menneskelig dannelse og åndelig nydelse lader sig forene med alle stillinger, og kan fattes i dem alle.
dette må jeg forudsætte, ikke fordi jeg tør sige, det er almindelig erkiendt iblandt os, men fordi en gientagende udvikling heraf kun vilde trætte majestæten, som. heller neppe tvivler om ønskeligheden af en anstalt til så stort og godt et øiemed, men kun om udførligheden og frugterne deraf.
hvad nu frugterne angåer, da giælder det om enhver indretning som om ethvert træ, man planter, at frugten deraf kan kun tiden vise, og at lykke vil der til alt, som skal lykkes og trives, så udførligheden er det eneste, man forud nogenlunde kan beregne, og for mine tanker derom udbeder jeg mig majestætens allernådigste opmærksomhed.
i alt hvad der skal udrettes ved mennesker er efter mine tanker ikke forskrifterne, men menneskerne selv hovedsagen, thi hvad de ikke kan, det giørde ikke heller, om de end nok så stærkt forpligtes dertil og nok så hellig love det, og hvad de ikke vil, det giør de så det, som de tør, og det bliver i al åndelig virksomhed det sletteste mueligt. anvendes dette på academiet i sorø, da følger deraf, at om det end befales professorerne der at virke udelukkende for den danske ungdoms folkelige dannelse og oplysning, så skedte det dog slet ikke, hvis de ikke kan og kun yderst slet, hvis det ej var med deres gode villie, og jeg formoder, at netop den betragtning har indskudt majestæten tvivl om udførligheden.
det er nemlig klart, at skiøndt man neppe kan nævne 
 
278
noget kundskabsfag, der jo kunde blive meer eller mindre frugtbart til ungdommens oplysning og dannelse, så måtte dog alt på en folkelig høiskole drives levende og folkelig, medens vore fleste videnskabsmænd ei kan meddele deres kundskaber uden i et barbarisk konstsprog og med et pedanteri, som om alle tilhørerne skulde blive ligesådanne professorer i faget, som de, og desuden må ved en folkelig høiskole det altid blive hovedsagen, som ikke blot kan være nyttigt og lysteligt for enkelte fan i en vis stilling og med særegne anlæg, men for alle.
hvad vi nu alle, både høie og lave, lærde og læge. kan og skal have tilfælles, er unægtelig kun menneskelighed, fæderneland og modersmål, så derom må på den folkelige høiskole alting dreje sig, og, skal indretningen lykkes, dreie sig derom med liv og lyst, og selv menneskeligheden må betragtes folkelig, da det kun er enkelte høitbegavede sjæle, der virkelig kan fatte og føre et høiere menneske-liv, end der er det folk eget, de tilhøre, så, vil man giøre menneskene i det hele til mere, giør man dem kun til mindre, ligesom man ved at ville giøre alle til videnskabsmænd giør de 99 af 100 til narre.
når nu folkelighed, fædreneland og modersmål skal være den levende middelpunkt for dannelsen og oplysningen, man stræber at opelske og udbrede, da må der i det mindste være een, som, forholds viis, er mester i modersmålet, ikke blot som det findes i bøgerne, men fremfor alt, som det lever i folkemunden, med hele sin rigdom af fyndige ordsprog og mærkelige egenheder, og dette sit fortrolige bekiendskab med det fælles modersmål må han stræbe levende at meddele ungdommen til dens gavn og glæde, vel vidende, at een eller ingen af disse skal være professor eller skribent, men de skulle alle, om mueligt, forstå hvad de høre, tænke ordenlig og kunne tale tydelig og flydende om, hvad de tænker og hvad de veed.
een i det mindste måtte der også være, som både kiendte og elskede fædrenelandets historie, og kunde fortælle den livlig, thi ungdommen skal jo ikke plages med navne, årstal og alle hånde småting, der i det høieste har værd for en enkelt professor, men skal blive opmærksom på, hvad stort og godt der er skedt i dens eget land, hvilke farer det har giennemgået og hvad ære, det har vundet, så det kan føles, hvad krav det har på os alle, og hvad håb vi tør nære om dets fremtid.
een i det mindste måtte der også være, som kiendte og elskede folkesangen både i sin ældre og nyere skikkelse, og som enten selv kunde være forsanger, eller havde dog en fast medhjelper, som kunde være det, thi skiøndt man ligesålidt må lægge an på at danne hele ungdommen til konst-sangere, som til lærde, så er dog folkesangen. naturlig benyttet, fra arildstid det frugtbareste dannelses-middel, og må spille en hovedrolle hvor ungdommen skal være og lære med lyst, og er især hos os både så rig og almindelig afholdt, at den, fremmet med liv, vilde, som i grækenland, bringe stenene til at dandse i takt.
een i det mindste måtte der også være, som havde seet sig godt om i fædrenelandet og kiendte ikke blot stædernes beliggenhed og egnenes smukke udsigter, men også folkene, deres sysler, næringsveie og herskende tankegang, thi så kiedsommelige som en geografisk beenrad og statistiske tabeller er for ungdommen, så morsom og lærerig er derimod en levende forestilling om fædrenelandets og folkets hele beskaffenhed, deres næringsveie og hjelpekilder.
endelig måtte der vel såre ønskes en lovkyndig, der, uden at bryde sig om romer-retten, kunde og vilde give ungdommen en sand og levende forestilling om fædrenelandets statsforfatning og lovgivning, fordum 
 
280
og nu, men da en sådan "dansk" jurist nu neppe er at finde, måtte den, der fortalde ungdommen fædrenelandets historie i det hele, see til at giøre afsavnet så tåleligt som mueligt.
hermed er slet intet udelukt af den folkelige kundskabs-kreds, men kun ligesom indstreget hvad der måtte findes for at giøre den tilsigtede nytte og give anstalten sit eiendommelige præg. som den ikke får ved hvad den har tilfælles med universitetet, men ved hvad den har for sig selv.
at således en levende meddelelse af mangehånde kundskaber, lingvistiske og mathematiske, natur- og verdenshistoriske, også på den folkelige høiskole kunde nytte og fornøie endeel, og at fremfor alt bekiendskabet med den folkelige, især poetiske og historiske del af fædrenelandets literatur måtte og vilde mægtig udbrede sig og skabe os en splinterny læseverden, følger af sig selv, men det må dog huskes, at alt er ei for alle, og at boglæsning ei engang for embedsmændene, endsige da for hele folket kan eller må være en hovedsag, når enhver skal være dygtig i sit og passe på sin hylde, eller når livets mangehånde daglige sysler skulle drives med lyst og flid, så det er en sand borgerlig ulykke, når man tænker, folk blive dygtigere til alting, jo mere de læse, skrive eller regne, da de meget mere derved snart kan blive udygtige til alt andet, selv til at tænke og tale.
om nu sorø, som så rigelig har de udvortes midler til indretningen af en folkelig høiskole, også har de indvortes, kan vel ei siges for vist, før prøven viser det, men da kun en enestes, nemlig ingemanns, virksomhed der har været beregnet på fædreneland og modersmål, og da heller ingen af de andre, så vidt jeg veed, har viist nogen varme for den folkelige sag, så er det ikke at formode, indretningen vilde lykkes, med mindre inge- 
 
281
rnann fik i det mindste tre, fire dygtige medhjelpere, men dermed kunde man også godt begynde, og lade tiden vise, hvilke folkelige kræfter academiet desuden muelig giemmer i sit skiød, og hvor stor søgningen vilde blive.
hvorledes nu ungdommens ledere bedst skulde bære sig ad med at opelske og udbrede folkelig dannelse og oplysning, er vist nok et meget vigtigt spørgsmål, men som først erfaringen kan lære, thi hvor det giælder om at lære endel bøger udenad for så at overhøres i dem og fåe "godt eller slet" skrevet på sit skudsmål, der kan man sagtens forud bestemme, i hvad orden og under hvilke former dertil skal arbeides, men hvor opgaven er at vække og nære ungdommens fædrelands-kiærlighed og opmærksomhed på livet, og at veilede dem til en dannelse og oplysning, der skal være sin egen løn, fører ikke til noget "levebrød", men må selv forrente sig i livet, der er det tingen at finde dygtige, livfulde, pålidelige redskaber og give dem al muelig frihed til at prøve deres kræfter og giøre deres bedste. især i førstningen er dette aldeles nødvendigt, da selv de af os, der er klogest på livet og lovene for dets udvikling, må bekiende vor uvidenhed eller uvished i mange henseender, ja, kan tit vide, hvad der var det bedste, men fattes evne til at udføre det.
i vort land kan man nu vel ei godt tænke sig en oplysnings-anstalt, hvor der ikke skulde være befalede prøver (examiner) både ved indgangen og udgangen; men at man ved den folkelige høiskole enten må opgive dem eller opgive den, er dog soleklart, thi tænke vi os udsigten til "levebrød" eller eneretten til at drive en vis konst og næringsvei borte fra examinerne ved universitetet, da er vi visse på, få eller ingen vilde underkaste sig dem, og vil man altså have den folkelige høiskole besøgt og benyttet, uagtet der hverken er levebrød eller enerettigheder at lokke med, da må besøget være 
 
282
aldeles frit for alle dem, der vil føre sig skikkelig op. det er altså en nødvendighed at holde alle befalede prøver borte fra den folkelige høiskole, men det er ingen sørgelig nødvendighed, thi dels beviser tydsklands, frankerigs og engelands exempel, at vor examens-tro er en ugrundet overtro, og dels kan man på den folkelige høiskole ved at indføre frie prøver høste al den nytte af examiner, de muelig kan yde uden at lide den skade, de hidtil har stiftet. den eneste nytte, sådanne examiner muelig kan stifte, er nemlig at vække kappelyst, og den vækkes allerbedst, når væddeløbet, som véd de olympiske lege, er en fri sag og dygtighedens løn kun en oliekvist.
hvad nu endelig bestyrelsen angår, da måtte den. under majestæten, såvidt mueligt, findes på stedet, og fremfor alt ikke i directionen for universitetet og de lærde skoler, som, selv med den bedste villie, umuelig ved siden af kunde bestyre en anstalt til folkelig oplysning og dannelse, uden enten at kvæle den i fødselen. eller dog aldeles forknytte den i vexten. ligesom det ridderlige academi havde sin hovmester, således måtte det folkelige også have sin nærværende, og når det blev en ædel og nogenlunde folkelig mand, da, jo høiere på strå, des bedre, thi hele folkets ungdom trænger til at have adel og ridderlighed for øie, og den deel af ungdommen mest, som står mest fare for at blive pøbelagtig.
dog, dette vil vist være nok til at vise majestæten, hvordan jeg tænker mig den virkelige udførelse, og kun dertil var disse linier bestemte, thi når majestæten allernådigst havde besluttet, at academiet i sorø skulde indrettes til en anstalt for ungdommens folkelige dannelse og oplysning på modersmålet, og da vilde nedsætte en commission af mænd, der blot ikke (som så mange af vore lærde) var fiender af ideen, og der undtes mig en stemme deri, da vilde måden, hvorpå det hele i det 
 
283
mindste foreløbig bedst lod sig ordne og indrette, sikkert kunne træde langt klarere frem for majestæten end blot i min fremstilling; thi, blandt andet, er det høist rimeligt, at jeg, ved i mange år at være næsten ene om ideen, også betragter den noget eensidig og overseer adskilligt, der både kunde klare forestillingen og måtte ved udførelsen tages i betragtning.
kun tillade majestæten, som allernådigst har skiænket sagen opmærksomhed før nogen anden, lige siden jeg første gang havde den lykke at nævne den for prindsen, at jeg på det inderligste gientager min bøn om, at sagen måtte vinde majestætens allernådigste bifald, så konge-ordet kalder en indretning tillive, der sikkert vil have det kår, "at den aldrig skal døe", hvormange klædninger den end må opslide, og vel heller aldrig tåle, at den kongelige stifters navn taber glandsen, det levende deler med alle folke-heltenes fra arildstid!
hvorfor min bøn nu er mere påtrængende end nogensinde før, vil majestæten også her allernådigst tillade mig at nævne.
som historiker har jeg længe seet, hvad nu er soleklart, at nationaliteterne i dette århundrede daglig mere vågne overalt både med deres dyder og lyder, og at derfor en anstalt til folkelig oplysning og dannelse er nødvendig allevegne, når ikke det parti, der giver sig selv bestalling på at være folkeligt, men er dog intet mindre, skal komme til at giælde derfor og undergrave det borgerlige selskab. hvor nu regieringen ikke, besjælet af folkets virkelige ånd, tager sagen i sin hånd, fler bliver enten folkemængden liggende i sin grove vankundighed, til et rov for dagbladene og egennyttige, herskesyge eller dog vildfarende ledere, eller om der end reiser sig en folkelig oplysnings-anstalt, bliver den en partisag med skæv retning. det sidste vilde sikkert blive tilfældet her, hvor ideen er oprundet og må tiltale folkets histo-
 
284
riske natur, så, hvis mit store håb om den kongelig danske høiskole glippede, vilde jeg have det store uheld at have medvirket og måtte fremdeles medvirke til noget, der sagtens kun blev lidt af hvad jeg ønskede, men meget af hvad jeg har bedt gud bevare danmark fra! således seer jeg sagen indvikle sig og skiønner ikke rettere, end at det nu er den yderste time for en kongelig dansk høiskole at lykkes i, men også det allergunstigste øieblik, da folket begynder at føle sit savn, da partiet selv må indrømme det, og er dog endnu både indvortes og udvortes for småligt til enten at fatte eller udføre en stor idee.
derfor beder jeg nu ret inderlig majestæten skænke danskheden, den fra vuggen, ja, af modersliv mageløs kongelige og kongetro danskhed sorø academi, så den ikke skal oversvømmes af pøbelagtigheden, fuul under alle navne og skikkelser, men oplives og klares til ære, gavn og glæde både for kongen og folket! ja, det give gud!
allerunderdanigst
n. f. s. grundtvig.
9. februar 43.

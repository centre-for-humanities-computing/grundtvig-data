jesus din søde forening at smage.
ei er det perler og ei gyldenstykke
ikke hårfletning og klædebon rigt,
hvormed de hellige kvinder sig smykke,
verdslighed prydes og praler med sligt;
menneske-hjertet, den himmelske brud,
stille, sagtmodig og ydmyg i ånden,
dyrebart er i sit skjul det for gud,
det i hans øine er lillievånden,
kiærligheds datter i deiligheds dragt!
sådan en kvinde, som alt de kan fødes,
fødes i dåben af vand og af ånd,
sådan en kvinde, som alt de kan mødes,
hvor sig udspinder fuldkommenheds bånd,
hvor sig skal smykke for herren hans brud;
sådan en kvinde i guds-menigheden
nylig os mødte så kjærlig og prud,
nylig forlod os, gik stille til eden,
som til sin hjemstavn: livskildens udspring.
savnet er stort, hvor med fred og med glæde
huset hun pryded, hvor sorgen nu boer,
savnet er stort, hvor i vennernes kiæde
hjertelig gråd er det gladeste ord;
mild er dog sorgen, som mindet er kiært,
mild er og gråden, som dugg over enge,
hjertet i eden vort hjerte er nært,
skilsmissen varer for hjerter ei længe
evig forener fuldkommenheds bånd!
kiærlighed, den er fuldkommenheds-båndet,
kvinden er hjertet som lillievånd,
hun, som har nylig på jorden udåndet,
spandt på guld-tenen til kiærligheds-bånd,
forbilled var hun på frelserens brud,
derfor er hendas velsignede minde
dyrebart for os, som hjertet for gud,
det i vort fællesskab kan os forbinde
med den livsalige paradis-blomst!
n. f. s. grundtvig.

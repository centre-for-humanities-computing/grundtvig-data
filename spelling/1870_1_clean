ser jeg op til sol og måne
og til stjerner uden tal,
selv med dem, jeg aldrig glemmer,
det engang er knald og fald.
dårlighed det er at knæle
for den glands i støvet ned,
dårlighed det er at stole
på den glimmers evighed.
stjerner dog med sol og måne
skinner af vorherres glands,
og hvert glimt af den er herligt,
når vi mindes, alt er hans!
ser jeg ned til markens liljer
og til skovens rosenflor,
klart jeg ser, som græs i enge
visner alt på denne jord.
dårlighed det er at mætte
hjerte sit med græs og løv,
dårlighed det er at bygge
håbets hus på sand og støv.
roser dog og blomster alle
med al dejlighed på jord
ymter end om paradiset,
skabt af gud med skjønheds ord.
ser jeg ud på havets bølger,
hvor de store skibe gå,
ej jeg glemmer: falsk er dybet,
verdens største sysler små.
dårlighed det er at søge
lykkens hjem på vindens vej,
dårlighed af guld at prale,
hvormed glæden kjøbes ej.
havet dog det dyb afbilder,
som er i guds skjulte råd,
skibets gang i store vande
skæbnens gang med kamp og dåd.
ser jeg ind i hjertekamret
og i hjerne skrin et mit,
overalt jeg sporer døden,
ser og mere sort end hvidt.
dårlighed det er at stole
på et liv, som endes brat,
dårlighed en dag at rose,
som er mer end halvvejs nat.
mennesket dog i guds billed
skabtes både mand og viv,
har trods synd og død bevaret
lysten til et evigt liv.
derfor himmeriges rige
lignes kan ved alt på jord,
derfor og kan støv og aske
med sin skaber skifte ord!
ligned legemet ej ånden,
og ej mennesket sin gud,
spildt var da al åbenbaring,
nådens røst og lovens bud.
da var vi for gud barbarer,
han barbar for os igjen,
aldrig da vi fandt i himlen
fader, moder, søn og ven.
derfor skues skal med glæde
hvert et glimt af herrens glands,
og hver tunge skal bekjende,
tid og evighed er hans!
tiden skrider og fortærer
alt, hvad først i den opstod,
stråle skal i evigheden
dog alt, hvad i den har rod.
gud ske lov for det, som glimter
gjennem muld og sol og sky!
det er glimt fra evigheden
af dens jord og himmel ny!
gud ske lov for det, som stråler
ned til os i jesu navn!
det er glands fra evigheden
af dens sol i faderfavn!
gud ske lov for al sin gave,
godhed først og nåde sidst:
paradisets duft herneden,
salighedens fylde hist!
n. f. s. grundtvig.

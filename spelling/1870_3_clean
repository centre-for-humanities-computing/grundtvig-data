lille guds barn! hvad skader dig?
tænk på din fader i himmerig!
han er så rig, han er så god,
ingen kan ståe hans magt imod.
o gud ske lov!
føden og kiæden, huus og hjem,
skulde guds børn gåe vild om dem?
mennesket lever af guds ord,
hjemme har børn, hvor fader boer.
o gud ske lov!
fuglen i skov, på mark og fjeld,
synger i gry og så i kveld,
sover så sødt på kampesteen,
som under tag på kvist og green.
o gud ske lov!
ikke den pløier eller såer,
lægger ei op fra år til år,
dog hvor bønder af hunger døe,
finder den lille fugl et frø.
o gud ske lov!
yndig er blomsten klædt og bold,.
deiligst at see på fjeldet goldt,
ikke den spinder, ei den syer,
dronning er dog dens dragt for dyr!
o gud ske lov!
blomst kommer op, og blomst gåer ud,
hvad er vel den for himlens gud
noget at regne mod de småe,
som for hans åsyn evig ståe!
o gud ske lov!
lille guds barn i verden her!
hold dig da til din fader nær!
spørg om hans magt og kjærlighed!
stol kun på ham og hvil i fred!
o gud ske lov!
føden og kiæden nok du fåer
af ham imorgen som igår.
og når hans sol for dig gåer ned,
arver du al hans herlighed.
o gud ske lov!
n.f.s.  grundtvig

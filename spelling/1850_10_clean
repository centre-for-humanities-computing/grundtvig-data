sønder-jyllands jomfru hæde!
jomfru gloriant!
du må ikke længer græde,
holger danske vandt;
burmand trold, som holdt herude,
lad ham fæste jettebrude!
lad ham nu bag helhjems porte
beile til de sorte!
burmand trold fra bloksbjerg-skoven
kom til daneland,
som en bærsærk han forvoven
gik i ild og vand;
danmarks skjoldmø under stålet
er dog blod som modersmålet,
datteren af dronning thyre
giøs for det uhyre!
holger låe i bånd og lænker,
som i bolt og jern,
helteånden, som man tænker,
sad i vætte-værn;
men, skjøn jomfru, da du kaldte,
og da gråd din stemme kvalte,
alt hvad heltemod kan binde,
brast som tråd og tvinde!
burmand trold og holger danske,
det var hårdt mod hårdt,
burmands hals dog holdt ei ganske,
lidt den kom tilkort,
ilde han derved sig skabde,
hoved sit tilsidst han tabde,
hovedkulds han foer da heden,
hjem til trolde-reden!
dybt er også holger såret,
hård er trolde-hånd,
meget kjød er af ham skåret,
men ei mindste ånd;
lige kjæk og lige spydig,
gi til spot med trold for dydig,
jeg dog, siger han med gammen,
lovlig godt "holdt sammen!"
stakkels burmand gik det værre!
fik han hovdet med?
knap vel fåer den stramme herre
meer det på sit sted,
muelig dog det lykkes kunde,
hvad kan tysken ei udgrunde!
alt han har jo i fornuften,
limer godt med luften!
plei nu holger, jomfru hæde!
jomfru gloriant!
salv hans sår og gjør ham glæde,
for han seier vandt!
i, som heltemod og ære,
altid har hinanden kjære,
i påny skal vies sammen
net med fryd og gammen!

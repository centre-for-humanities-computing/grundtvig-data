den skaber bro og port og dør,
og bad og bede-skammel,
og gjæstebud som aldrig før
på jord, for ung og gammel!
i jesu røst er ånd og liv,
almægtig vind og vove,
dens lev og døe! dens gak og bliv!
er jords og himmels love!
i jesu navn er kirken bygt
af jesu ord med røsten,
på jesu tro den hviler trygt,
til soel gåer ned i østen!
n. f. s. grundtvig.
der er en himmel-stige
for troen i vor barm,
men det er sært at sige,
den gåer ei op, men ned.
i sky mon tro ei stævne,
men hvile på det jævne
og slåe i dybet rod.
den sære himmel-stige
de lærde kiender ei,
de efter viisdom hige
end på helleners viis,
på egen fod og fare
de troen vil forklare
som røg til klarheds sky.
men troens himmel-stige
den gåer i dybet ned
til kiærlighedens rige,
hvor gud i lyset boer,
hvortil ei fod har gænge,
og kløgt kan ei sig trænge,
det er guds-livets lys!
den troens himmel-stige
af trin har ikkun tre,
for øiet, så at sige,
den har endog kun to,
thi det, som øverst kaldes,
det kun, når ei der faldes,
er troens hvilested.
på troens himmelstige
det er det første trin,
som er med jorden lige,
at troe for sandheds skyld;
guds ordet kan ei glippe,
og det er troens klippe,
dens sikkre hvilested.
på troens himmelstige
det er det andet trin
til hjertets himmerige
at troe for kraftens skyld;
thi os med tro er givet
guds åndepust til livet,
det klare kraft-beviis!
på troens himmelstige
det er det sidste trin
i hjertets himmerige
at troe for glædens skyld;
det skeer, når tro guds-ordet,
som brud ved konge-bordet,
indslutter ømt i favn.
n. f. s. grundtvig.

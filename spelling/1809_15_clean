da den vantrevne forstand udjog alle guder af deres templer, indsatte den nytten til deres arving, og denne usle, krogede uting bryster sig nu i høisædet, kun hvad der er nyttigt, det er: hvad der lader sig forvandle til penge og føde, har noget værd i tidsalderens øine; thi kun der er hvad den kalder reelt. det må da slet ikke undre os, at fædrenes ærværdige gravhøie, der stode ukrænkede gennem århundreder, nu dagligen opofres for de kloges småvurne vindesyge(i) dog, man kalde mig længe nok sværmer, ja give mig hvilke sådanne navne man lyster! aldrig skal jeg derfor dølge, at sorg nedbøier og harme opfylder mig, når jeg ser de henfarnes bautastene splittede bortslæbes, og de dødes hellige aske ryge bag ploven; aldrig dølge, at jeg gruer for den slægt, der ei alene ser det ligegyldig, men endog vover at juble, og prise den tidsalder, i hvilken vindskibelighed ganger således søsterlig i hånd med oplysning. når menig mand taler og handler, som de kloge ville, da beklager jeg det kun, thi, de arme! de vide ikke, hvad de sige eller gøre. egennytten, vor åndige naturs skræppe og nelde, opgroer uplantet, og ei er det da under at den vokser frodig og kvæler de spæde blomster, når selv urtegårdsmændene gøde og røgte den. dobbelt harmeligt er det derimod, når man hører mænd , hvis sjele dog ei ellers synes begravne i jord og møding, smittede af tidens landfarsot, at istemme denne gravstormersang.
(i) man indvende ei, at selv hedninge stundom brøde høie; thi ryggesløshed er et gammelt træ, der ingensinde aldeles manglede frugt og det var nødvendigt, at der i det 9de århundrede måtte være hedninge, som svarede til de kristne i det 19de der hos os plyndrede grave.
således fremtrådte for nogle år siden en mand, hvis ånd tyktes mig høit stemt for det overjordiske, og dog var han i denne henseende så jordgridsk, at, måtte han råde, skulde der ei lades sten på sten uden i gærder og ei sees høi over muld, som ei furedes af ploven (2).
nyligere fremstod en anden mand, hvis varme for oldtidens levninger må agtes bevist ved det flerårige studium, han helligede dem, og dog sagde han, at det vel kan være ligegyldigt hvad der bliver af høie og stensætninger, når de kun først ere udgravede og nøiagtig aftegnede(3). enten må det være en underlig frygt for at mishage tidsalderen, der driver ham til denne erklæring, men da burde han have betænkt, hvilken skade en sådan ytring kan stifte, da især de af vore præster, som ellers vilde skamme sig ved at storme høie, nu tro sig bemyndigede dertil; eller og den må reise sig af en såe ensidig beskuelse, i det han beregner høienes værdi, ene efter det udbytte, de kunne yde historie og oldgrandskning. er det sidste tilfældet, da vorder spørgsmålet: er denne synspunkt den rette? og besvares det med et ja, da mener jeg, man kunde gerne spare både udgravning og aftegning; thi hvad denne angåer, da er det hel synderligt at skyggen skal agtes mere end legemet (4), og udbyttet ved hin bør vel ikke anslåes høit. jeg turde imidlertid mene at denne synspunkt, især som udelukkende, er åbenbar urigtig, og at hine mindesmærkers eiendommelige værd for os, består deri, at de som balsamerede kæmper skænke os et blik tilbage i de svunde tider og tale kraftelig om vore gamle fædres liv og vældige idrætter, men er det så, da vorder det og klart, at det må være os om dem, ei om deres skygger at gøre.
(2) hr. pastor krogh i theologisk månedsskrift
septbr.1807.
(3) se hr. sekretær og magister verlaufs bemærkninger over antikvitetskommissjonens omgangsbrev.
(4) heri er recensenten i lærde efterretninger, i hvem jeg troer at kende en af vore gamle, ærværdige oldgranskere, af samme mening.
dannemarks drot gjorde sit, ved at kåre mænd, der skulde våge over fortidens minder, og af dem tør vi, på fortids og nutids og fremtids vegne, fordre det skarpe blik og det modne overlæg, der sømmer sig for mænd, som handle for tidernes øine, og på hvis hoveder brøden vil ligge tungs, dersom efterslægten stander fremmed i norden, kun med bogstavens skøre bånd knyttet til sine gamle frænder. vel indser jeg, at det ei nytter at tale om almindelig fredlysning; men hine mænds pligt er det, at sørge for, at ødelæggelsen vorder så uskadelig, som muligt
først og fremmest må det overholdes, at ingen høi, til hvilken gamle sagn ere knyttede, eller som ved sit udvortes forkynder sin indbyggers høihed; og ingen stensætning, der ved leie og udstrækning vidner om, at sysselets mænd der havde thinghold eller blot, vorder forstyrret. det samme gælder, når flere høie danne en mærkelig ring, og intet sogn, som eier høie, bør aldeles blottes (5). dette sidste kan eller bør dog slet ingen vanskelighed have, thi, foruden at den jordplet som derved siger at blive spildt, kun vorder det under den forudsætning, at alle de kommende tidsaldre nedsynke i dorskhed, findes dog endnu ofte en sådan høi på præstens agre, og en usling må han være, hvis han finder det bud hårdt, at lade den stande urørt. alle de høie, der således fredlyses, burde ei udgraves med mindre mærkelige sagn lade formode at noget synderligt lå skjult deri, thi et sandt raseri må det nævnes, at omstyrte de fagreste høie der kun urørte have dere fulde betydning, for at sammenskrabe smuldrende lerpotter og afslebne stene, hvis mængde intet lærer os. ville vi vedblive hermed således som hidtil, da vorder følgen, at vi, for at sanke oldtids minder, forstyrre og vanholde de herligste og bandes med ret af vores ætmænd.
end må jeg omtale den uskik at bortføre runestene fra det sted, hvor de findes, når ei.
(5) hin recensent siger, at der i det mindste bør altid være een høi i hver provinds, men sålidet jeg kan nægte, at det var det mindste der kunde være, synes det mig dog virkelig at være såre lidet, og beklageligt vil det være dersom kommisjonen lader sig nøie dermed. 
 
1665
på dem er en efterretning man kunde frygte for at for at se udslettet ved luft og regn; thi de stene, hvorpå intet står, undtagen at bue reiste dem over asbjørn, have kun betydning som mælende oldtidsminder på den høi, hvor de fattes.
til slutning vil jeg spørge de herrer, som stemme for, at alle høie skulle jævnes og alle stene sprænges, om de ville nævne det ret, dersom vore ætmand, indviede i en anden religion, ei blot nedbrøde vore kirker og jævnede deres gårde, men også forstyrrede vore berømte mænds grave og sprængte deres ligstene? svare de : nei, da have de dømt sig selv, svare de: ja, da have de her ingen stemme, som de der forkynde aldeles mangel på sands for alt hvad som må nævnes menneskets helligste. så vil jeg og bede og besværge de mænd kongen kårede til oldtids talsmænd, at de dog vil føie sig efter de krav, lav vindesyge og sjeledorskhed ei skamme sig ved at gøre og gentage(6); thi aldrig glemme de, at manglede end alle nutids mænd øre til at høre, hvad de fremfarne tider mæle gennem deres minder, må det dog ventes som det visselig må ønskes at slægtens die og øre atter engang oplades, og ve da os! om vi dæmpede lyden og omtågede skikkelserne fra hedenold, om det med ret nævnedes vor brøde, at fædrenes gravsteder ei bleve i nord, hvad de fordum vare hos os, som hos græker og gamle romere, folkets helligdomme, trindt hvilke de i fredens dage leirede sig og drukke med andagt de hensovnes minni, trindt hvilke de i feide kæmpede som løver, og vilde ei leve, at se dem vanhelligede af fiendens banner !
grundtvig.
(6) hertil foranlediges jeg især ved den yttring i lærde efterretninger af en kommissjonens medlem, at den ei vil fordre flere stene bevarede end eieren kan undvære. vorder denne grundsætning fulgt, da ville hel så ses af vore børn; thi de flestes grundeieres gridskhed kender ingen grændser, og sålænge ei al deres mark er hegnet med sten, kunne de jo med skin nægte undværligheden af en eneste. jeg mener at alle hidtil udyrkede høie med stensætninger ere kongens og landets eiendomme; thi af dem skatter og skylder ingen, og deres leie giver ingen ret.

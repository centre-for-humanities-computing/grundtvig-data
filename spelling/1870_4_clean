det er et under på verdens 0:
det største træ har det mindste frø,
det mindste frø voxer høiest op
med fugle-rede og røst i top.
det træ, som her rager mest i sky,
det er guds-mennesket jo, det ny,
gudsmenneske-frøet er troens ord,
af mindre frø intet træ opgroer.
det faure træ har en herlig top,
guds engle flyve der ned og op,
dem kalder vi himlens fuglehær,
thi ingen som de er navnet værd.
det faure træ har en liflig frugt,
med drue-smag og med rosens lugt,
den bærer for alle frugter pris,
det er guld-æblet fra paradis.
det æble falder i storm ei ned,
er gjemme-frugt i al evighed,
og aldrig bides deraf så hvast,
det voxer igjen jo lige fast.
ja, saligheds frugt på træet groer,
hvis frø hernede er troens ord,
hvis dugg er ånden, hvis saft og rod
er herrens legem og herrens blod.
lad verden kun spotte det lille frø,
som spirer i løn på verdens ø!
det træ ikke trænger til verdens pris,
som bærer sin frugt i guds paradis!
n. f. s. grundtvig.

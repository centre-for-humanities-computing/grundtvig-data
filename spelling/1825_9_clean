atter see vi her første bind af en lærebog i kirke-historien, der, efter fortalen, skal fuldendes i tre, og omfatter alt de syv første christelige århundreder. nu troer jeg vistnok, vi høilig kunde trænge til nye, både større og mindre udtog af kirke-historien, der ikke blot er lægmand, men især vore præster, meget for lidet bekjendt; men jeg tvivler på, at denne mangel vil blive afhjulpet, før vi afhjelpe den selv, og, i alt fald, må jeg erklære nærværende bog for aldeles overflødig, ja, kan med god samvittighed ei råde nogen til at læse den, da den synes stilet på at bibringe læserne en afsmag for kirke-historie, de sædvanlig have nok af. ingenlunde vil jeg påbyrde forfatteren denne ravgale hensigt, thi hans hensigt var vist nok blot, som såmange af hans landsmænd, invita minerva, at skrive en ny bog, der kunde sige læserne, hvor mangfoldige bøger han havde læst, eller vidste dog titel på, og hvorledes han ensteds rubrikerne på det kirkehistoriske schema ordnede og udfyldte, men det er dog virkelig meget forlangt, at nogen derfor skal ikke blot kjøbe, men læse tykke, kiedsommelige bøger, med mindre han har lyst og leilighed til at gjøre gjengjæld. da dette nu kun 
 
000
kan være tilfældet med forfatterens lærde landsmænd, vil jeg foreslåe mine, engang for alle, at overlade dem det fure hoverie, og aldrig meer at opskjære eller oplukke noget tydsk compendium i kirke-historien, med mindre de har særdeles gyldige grunde til undtagelse, som enhver sådan regel kan tåle, og det er i det mindste mit faste forsæt, således at følge den.
for dog nu ei ganske forgjæves at have bidt i det sure æble, vil jeg meddele læseren en lille mundsmag, for at han ikke skal falde på den mistanke, at det er et lækkerie, jeg vil beholde for mig selv, og hertil vil jeg vælge det stykke af indledningen, der handler om rubrikerne; thi har en tydsker mindste originalitet, må den nødvendig komme tilsyne, hvor han er i sit element.
det er, siger forf. her, (s. 3) kirke-historiens opgave at fremstille gangen i alle de forandringer og udviklinger, den christelige kirke, lige fra sin oprindelse, har fristet, og den må fremstilles således, at man deraf ikke blot seer, hvordan kirkens tilstand, i tidens løb, har været, men også på hvad måde den er blevet det, og hvilke ny begivenheder dens forandring er at tilskrive. der er i øvrigt et dobbelt forhold, hvorpå kirkens tilstand altib beroer, det indvortes nemlig og det udvortes. til det indvortes hører fremfor alt den religiøse tro, der er samfunds-båndet, både i sin videnskabelige udvikling og i sit liv hos menigheden, og dernæst så vel beskaffenheden af de fælleds anbagts-øvelser, som, i det hele, af kirke-samfundet. til det udvortes forhold derimod hører kirkens udvortes udbredelse og forhold til andre samfund, især til staten. uagtet nu disse forhold ingenlunde danne sig uafhængig af hinanden, men i bestandig vexel-virkning, lade de sig dog særskildt historisk behandle, og således har man da:
i. en historie om kirkens udvortes forhold (udvortes kirkehistorie) nemlig:
1) historie om kirkens udbredelse og indskrænkning.
2) historie om dens forhold til staten.
ii. en historie om de indvortes forhold (indvortes kirkehistorie.)
1) kirke-lærdommens historie,
a) dens liv og virksomhed hos folket.
religiøsitetens og sædelighedens historie.
b) dens videnskabelige udvikling.
de theologiske videnskabers historie.
dogme-historie.
moral-historie.
2) gudsdyrkelsens historie.
3) samfundsindretningens historie.
beskrivelsen over gudstjenesten, kirke-skikkene og samfunds indretningerne i den gamle kirke, må også være historisk, da den omfatter, om også et kort tidsrum, dog altid meer end et øieblik, og den kalder man med temmelig ubestemt navn kirkelige oldsager, eller den kirkelige archæologie. desuden deler det kirkehistoriske stof sig også med hensyn på de forskjellige lande og fraskildte kirke-samfund, og den eiendommelige udvikling deraf er det, special-historierne skal fremstille, skjøndt vist nok udviklingen, såvel af de enkelte kirkelige forhold, som af de særskildte rigs-kirker og fraskildte samfund, røber en bestandig, om end større og mindre, vexel-virkning, så ingen special-historie, og ingen historie om enkelte kirkelige forhold, ganske kan stilles fra det hele. hvad nu den christelige kirkes universal-historie angåer, da følger den sammes almindelige udvikling, i hoved-trækkene, gjennem alle kirkelige forhold, i alle lande og hos alle partier. for den er altså kun de histop riste data vigtige, som vise den almindelige udviklings-gang, 
 
000
medens de, der er af mindre betydenhed, overlades til special-historierne.
her slutter paragraphen,' og jeg er ikke grusom nok til prøve læserens tålmodighed, ved at gåe videre, da dette vist er tilstrækkeligt, for at sikkre de læsere, der ønske så få valmue-blade i deres bøger som mueligt. vistnok er der mangen såvel historisk som theologisk professor, der forundret, eller foragtelig vilde spørge, hvad jeg bog egenlig savner i ovenstående text, der jo i bogen er rigelig forsynet med lærde anmærkninger, og mit svar vilde neppe fyldestgiøre dem, men dog svarer jeg trøstig, at hvad jeg i denne bog fornemmelig savner, er noget mærkeligt, jeg ikke før har seet, da det er min ufravigelige fordring til enhver bog, at den ei må være et åndeligt eftertryk med et nyt titelblad og blotte bogstav-forandringer, og det er denne lærebog i kirkehistorien, som såmange andre udtog og lærebøger i alle fag, ved hvilke den literaire syndflod er steget sine femten alen over de høieste bjerge, og skal da nu, med guds hjelp, begynde at falde.
hvad jeg i øvrigt savner ved alle sådanne historiske been-rade, på deres parade-senge op under loftet, af hårdt høe og lang hakkelse, det er vel i mange lærde folks øine kun ubetydeligheder, men det er dog naturligviis ikke desmindre liv, ånd og sund menneskeforstand. sagtens vil man påståe, der findes netop såmeget af det sidste, at der ei bliver rum til de to første, men det er netop, hvad jeg kalder åbenbar mis-forstand, deels fordi liv og ånd, hvor de sindes, yttrer sig hos skribenten altid mest i fingerspidserne, og deels fordi det unægtelig er ligeså dumt at skrive dødt for levende folk, som at skrive noget for døde, så bøger uden liv og ånd er altid dumme, de måe så være korte eller lange, skiøndt de korteste af det slags, som et mindre onde, naturligviis er de bedste. denne bemærkning 
 
000
er så soleklar, at den ikke i mindste måde fordunkles ved den almindelige professor-indvending, at lærebøgerne sor at give de unge i korthed en nogenlunde fuldstændig oversigt af videnskaben, og anviisning til et dybere studium, nødvendig måe have en stræng, tør, videnskabelig form, med en rig literatur i noterne; thi det er vist, at sådanne beenrade give de opvakte hoveder flet intet, uden kede til videnskaben, give de tungnemme kun unyttigt og overflødigt slid, give kun papegøjerne og læse-hestene præ caeteris, og give kun alle de unge stene for brød. kan man dog ikke begribe, hvad sund fornuft lærer, og daglig erfaring stadfæster, at når man vil indgyde de unge lyst til en ny kreds af kundskaber, og indføre dem deri, da skal man give dem noget, de med lyst kan læse, let kan huske, og som kan vække begiærligheden hos dem efter mere, og at da er det først. lysten driver værket, da er det først, de bedre begavede iblandt dem fåe sind og mod til at gåe videre, til at bekæmpe vanskeligheder, brydes med dunkelheder, og underrette sig om mange tilsyneladende ubetydeligheder, hvis relative værd de have lært at indsee. da gåe de frem, og de der, af mangel på lyst eller leilighed, blive tilbage, have bog en oversigt, som de seent eller aldrig glemme, og som måskee i en senere alder kan drive dem til at fortsætte den afbrudte fremgang! kan eller vil man ikke see, at ved at gåe den modsatte vei, ved at begynde bag fra, har man ligesom med flid begravet mængden af de studerende i det videnskabelige barbaris, der unægtelig hersker, og at man fremforalt derved har berøvet den menneskeligste og for de unge mest tiltrækkende af alle videnskaber: historien næsten al kjærlighed og dyrkelse, selv hvor den, som blandt os, var fra hedenold folkets anden natur! sørgeligt, om det ei skulde indsees og ændres, for det er for silde; men, med guds hjelp, vil begge dele skee, når de unge kun vågne af den sjæle-søvn, hvori bagvendte, søvnige forelæsnin-
 
000
ger og examens-slendrian har få mægtig bidraget til at inddysse dem. istedenfor af sin forgjængers bog at udskrive bog-titler til, sin eftermand, vil da en historisk professor give alle videnskabens elskere en literairhistorisk håndbog, med et godt register, og istedenfor beenraden vil han give de unge studenter en livlig fremstilling af de hoved-begivenheder, alle måe tjende, og for hvis skyld det ene er værdt, for hvem der kan, at samle alle de småting, hvoraf man nu både i skoler og på universiteter propper de unge så fulde at de aldrig lære forskjel mellem stort og småt, har meget at glemme, men lidet, som for dem er værdt at huske. med rette har man høilig dadlet lærebøgerne og læremåden i skoler og på universiteter før reformationen, men når man, som følgeligt er, undtager grammatiker og sprog-underviisning, da er det nu ikke et hår bedre på hele den historiske side, hvortil jeg naturligviis også regner theologien, thi det er nu som da et vidunder, når en livlig ungersvend videnskaberne, der mode ham som dødninger og plageånder.
dog, det tør vel blive bedre, og end skulde jeg vel fige mine læsere, ikke hvilken ånd der hersker i den gieselerske lærebog thi det er umueligt, da der end ikke findes spor af liv og ånd, men dog i hvilken theologisk skoles tjeneste han ståer. vist nok er det, i mine øine, høist ligegyldigt hvem en. søvnig professor holder med, men i de bonnske universitets-annaler kan det dog have en slags vigtighed, og såvidt jeg kan skjønne, er da den gode mand en ven ad alle potentater, som hverken vil støde augusti eller weg scheider, i hverken loefler eller tholuck, hverken kirkefædre eller kjættere, for så uvis og ligegyldig en tings skyld, som troen på den rorsfæstede, om hvem man kan tænke og sige omtrent hvad man vil, og dog være christen, når man kun lader ham beholde herre-titelen og frelser-navnet. man 
 
000
here, til prøve, følgende sædvanlige snik-snak om den guds eenbårne. (s. 61).
efterhånden samlede han 12 unge, ulærde mænd, af lav stand, om sig, for, ved omgang og underviisning, at meddele dem sin ånd og sine planer, og disse ledsagede ham på hans småe reiser, under hvilke han fremtrådte, snart i mindre huslige kredse, snart i synagoger, og snart i folke-stimler under åben himmel, og tiltrak sig ved overordentlige gjerninger almindelig opmærksomhed, ligesom han da også, ved sin umiddelbar indlysende og hjertegribende lærdom, vakde beundring og forbauselse. i førstningen skyede han al opsigt, ja forbod endog sine discipler at udråbe ham for messias, men siden erklærede han sig for denne forjættede med en fasthed, der ikke tillader at tænke på blot accommodation. dog, det gamle testamentes religiøse ideer havde i det hele hos ham vundet et nyt og høiere liv, hvori de hævede sig langt over de gamle locale og temporære former. således forklarede den theokratiske idee sig hos ham til den høie idee om et. guds-rige, hvori menneskene, besjælede af guds. ånd vare forbundne til en moralsk eenhed med gud og hverandre, og dette guds rige vilde han, som messias, stifte på jorden, desårsag krævede han af sine, i det udvortes og. i bagstav-væsenet nedfjunkne samtidige, først en sindsforandring, så de kunde modtage guds ånd, og dernæst tro pan ham, som den christus, for at også den svagere ånd, ved hengivenhed til en høiere, kunde hæves til det fri liv i gud."
hvem der lyster meer af sligt, behøver vist ikke at læse det i en bog fra 1824, thi hvor, i det attende århundredes usle bøger om herren, kan man ikke finde omtrent det samme, og derom har jeg da ikke meer at sige, end at vistnok er den skildring, man giver af guds eenbårne søn, langt over hvad hr. gieseler og siige folk kan svare til, men dog slet ikke 
 
000
guddommeligere, end at en mand med ånd, og inderlig sorg over den nærværende tids feticisme og bogstav-væsen, kunde fyldestgjøre den, når ærligheden tillod ham, som jesus, at udgive sig for guds eenbårne son, der skulde domme levende og døde, og fordomme alle dem, der ikke vilde troe på ham!
n. f. s. grundtvig.

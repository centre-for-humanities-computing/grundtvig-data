påskemorgen magdalene,
hyllet ind i sørgeslør,
stod ved herrens grav alene,
stirred ned i sorten jord,
fandt al verden tom og øde;
hendes sjæl var hos den døde,
hendes håb i gravens vold.
under jord hun søgde trøsten,
under tårer hun den fandt;
gravens dor var vendt mod østen,
solen i sin pragt oprandt,
kastet) glands på blomsterhaven,
skjød en stråle ind i graven,
skabde der et englesyn.
magdalenes øine drages
af en lønlig kraft derind,
engle to for hende dages,
hun for glandsen dog er blind;
før af glimmersyn fortryllet,
øjet nu har sig tilhyllet
for alt klart, på jesus nær.
engle to i lysets klæder
melde lydt med sangerrøst:
kvinde, siig os, hvi du græder,
hvad dig fattes til din trøst!
hun kun hulker: ak, desværre,
taget bort de har min herre,
har, jeg veed ei hvor, ham lagt.
med det samme hun sit øje
vender bort fra englepragt,
ingen sands vil hun fornøje,
flygter falske ånders magt;
før hun har tilbunds den prøvet,
var engang af syv bedøvet,
frelstes kun ved jesu røst.
sine vilde ungdomsdage
kom med anger hun ihu,
og ved mindet om sin plage
giøs og blegned hun med gru,
vilde, som den ægte enke,
kun på sin hensovne tænke,
på sin frelser, dag og nat.
ham hun såe, da hun sig vendte,
frelseren, som nys opstod,
dog sin jesus ei hun kjendte
giennem øjets tåreflod,
såe i ham kun havemanden,
kom end ikke til forstanden
ved hans englemilde ord.
jesus i nyskårne klæder,
talde som hans englebud:
siig mig, kvinde, hvi du græder!
sønderknuset brød hun ud:
bløde må vel hjertesåret,
har du ham fra graven båret,
siig mig, herre, dog hvor hen!
jesus sagde rørt "marie"!
med den rost, hun hørde først,
som, lyksalig, med sin die
ledsked guddomsbarnets tørst;
da marie magdalene
kiendte ham, som rorer stene,
kaldte "mester"! ham påny.
jesus sagde: tag dig vare!
vær til brødrene mit bud:
brat til himmels jeg må fare,
op til min og eders gud,
op til min og eders fader,
som al verdens synd forlader,
som velsigner i mit navn!
trøstet, som den ægte enke
vorder kun i paradis,
sjæleglad, som hver kan tænke,
sjungende sin frelsers pris,
magdalene gik fra graven,
er nu hos ham i gudshaven,
synger evig der hans pris!
end det bud, hun bar fra graven,
om den dødes himmelfart,
støtter sig til vandringsstaven,
fåer dog duevinger snart,
vil med stov fra dybe dale,
vil med os til himlens sale,
svinge sig i jesu navn!
n. f. s. grundtvig.

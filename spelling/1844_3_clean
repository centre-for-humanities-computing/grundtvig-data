en lærd mand har for nylig, i anledning af nordens ånd, gjort samme bemærkning om ånder, som de lærde mænd så tit i allehånde anledninger, at det vel næsten må kaldes classisk, den bemærkning nemlig, at ånder er vanskelige at omgåes og især at fange, og skiøndt jeg mener, at den vanskelighed, de lærde så tit finder i at omgåes med ånder, ligger i deres egen åndløshed, så må jeg dog på den anden side strax indrømme, at det ganske rigtig hører til den nordiske ånds, som til alle ånders, væsen, at den er vanskelig at fange. vil man imidlertid, som de lærde så tit, derpå grunde tvivl om åndens virkelighed, da seer man let, det er så tosset, som man ikke let snakker, uden at være afrettet til det, thi almindelig menneske-forstand siger os jo, at "ordet" i vor mund er ingenlunde mindre virkeligt end munden, skiondt de lærde dog aldrig har kunnet fåe fingre på det, og at i det hele, hvad der er virksomt, det er også virkeligt, enten man så kan fange det eller ikte. om der altså er en nordens ånd, det vil sige, om der er en usynlig, en virkelig livs-kraft, der kan være fælles for folkene i norden, det beroer jo åbenbar på, om en sådan virkelig yttrer sig, og da ordet, som vi vel alle måe vide, er åndens naturlige udtryk, så bliver jo spørgsmålet, om der er en egen livs-kraft i nordens tungemål både til, trods alle andre både døde og levende sprog, at herske i sin freds, og til på en egen måde at åbenbare, oplyse og forklare hvad der er i mennesket? hvem der altså nægter norden en egen ånd, der gåer igiennem historien, nægter dermed ikke blot norden en eiendommelig poesi, og et eget billed-sprog, men nægter det tillige et menneskeligt tungemål, thi såmange sådanne, som der er til, såmange fra hinanden kiendelige, uhåndgribelige livs-kræfter eller ånder må der også være, naturligviis ikke i modsætning til menneske-ånden, men til åbenbarelse og udvikling af den; men derimod kan man godt, uden at bryde staven over nordens folk og tungemål, som åndløse skygger af andre, påståe, at de til en vis tid har manglet ånd; og forsåvidt eiendommelig livs-kraft ikke har yttret sig, nødes man endog til at indrømme det. hvis således til en vis tid enten latin eller tydsk, eller hvilket fremmed sprog man vil nævne, gjaldt i norden langt mere end modersmålet for åndens naturlige udtryk og bekvemme redskab, da er det klart, at norden sålænge var, om ikte ganske åndløs, så dog åndsfattig, men har modersmålet i den sidste tid kongelig hævet sig og krævet hylding af alt det fremmede, der vil tåles i dets kreds, da har nordens ånd dermed itte blot beviist sin historiske tilværelse, men også sin kraftige nærværelse, og da den nødvendigviis har folket på sin side, folket, der kun kan tiltales på sit modersmal, så kan seiren heller ikke noget øieblik vare tvivlsom.
da nu modersmålets kæmpeskridt og seierrige kamp med snyltegæsterne, ligefra århundredets begyndelse, har været en vitterlig sag i norden, så behøves der vist nok ingen ny yttring af nordens ånd til at bevise sin virkelighed og kæmpenatur, men den behovs stedse nye yttringer både til at vise livs-varigheden og til stedse klarere at lade see, hvad den fører i sit skiold, og enhver sådan kraft-yttring vil da med det samme tiene til at overbevise eller beskæmme alle dem, der fornægte ånden, eller tvivle dog om dens virkelighed.
derfor vil jeg i nordens ånd foreslåe en yttring af den, som, når den lykkes, vil i udmærket grad giøre begge dele, både åbenbare og hædre nordens ånd, og det er siet ikke andet end hvad jeg formoder, man i hele norden vil finde meget naturligt og kun undre sig over ei er stedt fer nu.
de nordiske naturforskere har nemlig, som man veed, berammet et mode for dette år i christiania, og jeg foreståer nu, at nordiske vidskabsmænd af alle fag, som føler der er noget i ånden og i modersmålet, som forbinder os inderligere med hverandre og med nordens folke-stammer, end vi, med vor bedste villie og billigste erkiendelse af al storhed, kan føle os forbundne med noget fremmed, at de moder til samme tid og sted, og, foruden hvad der videnskabelig ligger dem nærmest, prøve åndelig at nærme sig hinanden og nedbryde alle de skranker, der ikke har deres grund i vidskabens natur og menneskets vilkår, men i den barnagtige grille, at noget menneskeligt skulde være mennesket vildfremmed og uvedkommende, eller at natur og historie, som modes i mennesket, for at finde deres forklaring, dog skulde være uforligelige modsætninger.
en sådan fredelig yttring af nordens ånd vilde på den ene side bedre end de største kæmpeflag, bevise dens liv og kraft, og på den anden side retfærdiggjøre dens krav ikte blot på eiendommelighed, men på verdenshistorisk kald og betydning, og vilde tilgavns beskæmme de fremmede i og udenfor norden, der endnu skvaldre, som om nordens ånd, i vor mund, enten var en tåge over kæmpehøiene og en dunst fra moserne, eller vilde dog udelukke alt menneskeligt, der ikte gik op i nordens historie.
dette forslag i nordens ånd håber jeg derfor virkelig vil finde gjenlyd trindt i norden, og hos det skandinaviske selskab finde venlig understøttelse, thi at selskabet skulde være så nøisomt, som den lærde taler, der fandt, det havde alt gjort not, 
 
12423
om ei formeget, kan jeg såmeget mindre troe, som selskabet jo veed, det er endnu et sjeldent lykketræf hos os, når nogen lærer latin "i rette tid", hvad dog selv den lærde taler kalder dannelsens vilkår, og et endnu sjeldnere, at nogen lærer dansk i rette tid, hvad den lærde mand, som aldrig har lært det, vist nok ikke lægger vægt på, men hvad han dog selv vil erfare hører til, når man i fædrelandet vil have navn og indflydelse udenfor den meget snevre kreds, den "latinske stil" beskriver og den philologiske examen slutter.
skulde imidlertid timen ei endnu være kommet, eller udførelsen stode på uventede hindringer, da er det mig dog lige vist, at forslaget er i nordens ånd, og vil, lidt for eller senere, iværksætte sig selv, da levende personlig vexelvirkning vil hos nordens vidskabsmænd blive en fælles trang, og for deres øine en nødvendighed ikke blot til indbyrdes forlig, men til udvikling af den sande, alt menneskeligt ikke blot udvendig men indvendig (ikke atomistisk men organisk, sige de lærde) omfattende nidstab, så jeg kan let trøste mig, om end både latin-skolen og gravhøiene skulde knurre derover, og til overflødighed bevise, at jeg fjender dem godt, og de kjender mig ikke engang slet, men flet ikke.
n. f. s. grundtvig.

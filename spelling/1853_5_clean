denne løierlige beretning i berlings-avisen fra i løverdags om to fyenske bønder, som efter deres eget sigende skal bave stillet det fristende spørgsmål til majestæten: hvilket parti på rigsdagen, enten det 50 eller 45 mand stærke, kongen selv boldt med og ønskede forstærket ved de forestående valg, og som på dette spørgsmål skal have fået et svar, hvoraf såvel ministrene som "bondevennerne" kan være stolte, og hvorved de nok tør håbe, at alle troe undersåtter skal nødes til at stemme med dem, uden spørgsmål om, hvordan det gåer med danmarks rige og det danske folk; denne løjerlige beretning kalder jeg apokryphisk, fordi del ja ikke kan nytte at trættes om, hvad ingen af os veed rede til, men er indlysende, at der må være noget meget galt i denne aldeles uhjemlede og upålidelige beretning, som vi derfor allesammen vil giøre rettest i at lade ståe ved sit værd, ved siden ad hr. b. christensens rørende og nærgående beretning om, hvordan tanker og ord skal falde til hove.
skulde vi imidlertid nødes til at ændse denne apokryphiske beretning, hvad let kan skee derved, at man måskee på valgdagen rykker frem med den som en troes-artikel, vi skal bekiende, om vi ikke vil fordømmes, da satte man os vistnok derved i en slags forlegenhed, fordi vi kun såre nødig, selv i forbigående, berøre en uansvarlig konges personlige ønsker og anskuelser, der ere hans ukrænkelige eiendom; men forlegne for svar kunde vi dog være, da det jo strax falder i øinene, at, om hin beretning var lige så pålidelig, som den er apokryphisk, da hverken måtte eller kunde den bevæge alvorlige og besindige danske mænd ti) at vælge andre rigsdagsmænd, end hvem de troede bedst både kunde og vilde ramme danmarks riges og det danske folks bedste, så at, hvis den apokryphiske beretning, taget som en troes artikel, skulde have nogen indflydelse på danske vælgere, da måtte det netop blive den modsatte. troede vi nemlig, al ikke blot den vei, vort nærværende ministerium har slået ind, er høist farlig for danmarks riges bestandighed og det danske folks velfærd, men at dette ministerium stod selv majestæten i lyset, så den konge, der med rette bar været stolt af at finde sin styrke i sit danske folks kjærlighed, aldeles såe feil i henseende til folkets og rigets sande tarv, da måtte vi jo være dobbelt omhyggelige for at vælge danske rigsdagsmænd, der kunde og vilde gjøre den sande sammenhæng soleklar, først og sidst for majestæten, hvis sjeldne kongelige lykke, hæder og berømmelse alle trofaste dannemænd, når det behøvedes, måatte kæmpe for med samme kjærlighed og samme kjækhed, som for folket og fædrelandet.
altså, del er soleklart, at trænger danmarks rige under alle omstændigheder høilig til fædrenelandskjærlige, veloplyste og frimodige rigsdagsmænd, da vilde trangen gåe til det yderste, hvis vi måtte troe, hvad vi dog, gud skee lov! ikke måe troe, at vor folkelige dankonge selv personlig var så omtåget af udanske anskuelser, som den apokryphiske beretning, berlings-avisen og ventelig en bel del andre vilde have os til at troe og dåne ved. gud bevare gamle danmark, og lade kong frederik den syvende fremdeles have stor glæde, ære og berømmelse deraf!
n. f. s. grundtvig.

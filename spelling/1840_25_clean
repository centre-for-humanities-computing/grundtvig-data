mellem de sager, der ved vort folke-råds forrige mode udforlig behandledes, må jeg, som historiker, udmærke de to "om jödernes valgbarhed" og "om sognebåndets lösning;" thi vel har deres behandling endnu ingen afgiörende virkning havt, men både tiltrak den sig dog almindelig opmærksomhed og kundgjorde rådets anskuelse af "kirke og stat" og deres indbyrdes forhold.
andensteds har jeg udviklet min overbeviisning om, at rådets stemning i det hele var sognebåndets lösning særdeles gunstig, skiondt "samvittigheds-friheden" ved en besynderlig misforstand og et endnu större misheld, til slutning fik syv stemmer fleer imod end for sig*); og her vil jeg anmærke, at jödernes valgbarhed i det hele kun lidet huede rådet, så den, trods et stort parties overordenlige anstrængelser, dog kun, som ved et slumpetræf, fik to stemmer flere for end imod sig.
hverken dette, eller den kulde mod "vor samvittigheds-frihed," de blade har viist, hvorpå joder, döbte og udöbte, har störst indflydelse, kan imidlertid berettige eller skal bevæge mig til at fravige den overbeviisning, jeg alt for endeel år siden vedkiendte mig**), at jöderne, ved at behandles ei på "romersk" men
*) tale til folke-rådet om dansk kirkefrihed. **) håndbog i verdenshistorien, 1. 580-81.
på "græsk," kan blive livert land til uberegneligt gavn, da de overalt, hvor de har "borger-ret," bemægtige sig borger-ånden, og vide godt at ramme statens bedste som deres eget.
derimod er det nok umagen værdt at monstre de grunde, man anförde mod jödernes valgbarhed, thi skiöndt de vel for det meste hun var undskyldninger for den uvilkårlige fölelse, flere talere endog vedkiendte sig, så vil man dog i vore dage immer skamme sig ved slig en fölelse, når man ingen undskyldning har. allerede sidst vilde derfor endeel ikke være det bekiendt, at de havde det mindste mod jödernes valgbarhed, når de kun turde ventet at kongen vilde bifalde den, eller når ikke derved måtte skee en, for principets skyld, farlig forandring i folke-rådets grundlov, og værgede sig mod de indlysende sandheder, at det er ikke for at höre sig selv men folket, kongen lytter til folke-stemmen, og at ingenlunde forordningen af 1834, men kun konge-brevet af 28de mai 1831, er folkerådets grundlov*).
hvad der vel må være hoved-indvendingen mod jödernes valgbarhed, var den påstand, at christendommen gav langt mere sikkerhed for dyd og ære end jödedommet; men den taler, der med mest varme og inderlighed gjorde denne indvending giældende, giendrev den selv ved meget naivt selv at bemærke,
*) at det såkaldte liberale parti ikke heller vilde lade dette konge-brev giælde for grundlov, var vist nok den anden yderlighed, som har hindret forestillingen om den danske stats-forfatning fra at klare sig, men de vidste dog godt at giöre forskiel.
"man måskee kan giöre forskiel mellem navn-christen og virkelig christen," hvad man åbenbar ikke blot kan, men nödvendig må, hvor "barne-dåben" er en tvungen sag, da man jo ellers ved med magt at döbe jöde-börnene i en hast kunde forvandle dem til virkelige christne. sandelig, hvor en virkelig christen, som taleren efter alle mærker var, endnu i vore dage og midt i en forsamling, hvor såmange nægtede at kiende nogen væsenlig forskiel mellem jodedom og christendom, endnu kan tale om den særegne sikkerhed for tænkemåde og vandel, christen-navnet skal medföre, der må fordommen mod jöderne vist nok være så stærk, at den neppe viger for grunde; men den betragtning synes mig dog måtte lære alle veltænkende både i danmark og norge ei at giöre dåben til betingelse for borger-ret, da man derved kun stöder de retsindige joder fra sig og lokker de slette og samvittighedslöse til sig, hvad dog aldrig kan enten være klogt eller det borgerlige selskab gavnligt.
at man også selv må have fölt den indvortes tomhed af den indvending, der har det meste udvortes skin, slutter jeg* deraf, at man sögde at forstærke den ved lang tale om sådanne småting, som at den ægte jöde hverken kunde skrive på sabbaten, eller ved folke-rådets åbning bivåne den christelige gudstjeneste, og det var ret tilpas at en af de nærværende "christelige" talere reentud erklærede, at den prædiken, der kunde forarge en retskaffen jöde, vilde også forarge ham, thi derved blev det jo dog håndgribeligt, at navnet gjorde intet til sagen. hr. assessor ussing havde for resten aldeles ret i, at udtrykket "offenlig" om den guds-tjeneste, hvormed folke-rådet skal åb 
 
322
nes, ei må forvexles med "christelig," forsåvidt derved tænkes på den christne tro, thi uden at tale om at guds-tjenesten i jödernes synagoge jo også er "offenlig," så veed vi jo alle, at lovgiveren, selv om han havde sat "christelig gudstjeneste," slet ikke vilde tænkt på troen, men kun på formen, og det med rette; thi for en så blandet forsamling i vore dage er den tale vist den bedste, der kun forudsætter så megen tro, som der må findes hos enhver retskaffen mand, hvilken positiv religjon han end bekiender sig til.
dog, jeg gåer endnu videre, i det jeg vedkiender mig den overbeviisning, at enhver bestræbelse for at give det borgerlige selskab en christelig skikkelse, selv når den var allerbedst meent, var dog et stort misgreb, enten så grunden dertil låe i miskiendelse af christendommens åndelige væsen, eller i ubekiendtskab med den virkelige verden og grændsen for det giörlige. jeg veed jo nok, at jeg herved ikke blot giör min orthodoxi mistænkt hos tilhængerne af de gamle theologiske systemer, men vækker en med ringeagt blandet medlidenhed hos de unge philosopher, hvem det er en smal sag med en hexe-formel og et penne-strög at christne alle vore stater fra top til tå, men derfor bliver det dog lige sandt, at uden christen tro er man ingen christen, at mængden i alle vore lande ingen christen tro har, og at man ikke christner, men forbittrer og fordærver dem, ved at pånöde dem skin af hvad de hverken er eller vil være; så hvor man vil have ærlige, med övrighed og indretninger fornöiede borgere, må man lade troen være en fri sag og gestalte alle borgerlige indretninger så 
 
323
uafhængige af den som mueligt. at enhver övrighed, ligesom enhver enkeltmand, der selv har christen tro, og foler sig lykkelig ved den, stræber at udbrede den i sin kreds, er vist nok naturligt og nödvendigt, men netop når man selv har nogen tro, må man jo hade det tomme skin, og vide at den virkelige tro lader sig ikke påtvinge, og hvad art det har med en övrigheds christelige bestræbelser, som ei selv er christelig, kan man jo forud vide. mener man nemlig, at en övriglied kan giöre alt hvad den behager til christeligt, blot ved at halde det så, da kan man vist nok let finde på noget så tomt og ubetydeligt, at alle ligegyldige lade sig det behage, men det kan de virkelige christne umuelig lade giælde for christendom, så enhver bestræbelse for at christne staten vil tidlig eller seent ende med en krig mod det ægte christelige, der hverken kan skifte farve eller lader sig forvandle til et tomt skin.
men ere nu alle såkaldte christelige grunde mod jödernes fulde borger-ret grebne af luften, da er der kun een indvending, som kunde have nogen grund, den nemlig, at de er fremmede, som seent eller aldrig kan tabe deres eiendommelighed og sammensmelte med os.
denne grund prövede man nu vel også i folke-rådet at giöre giældende, men det måtte nödvendig mislykkes, da jödernes tilsidesættelse ei engang var nævnt i forordningen, men fulgte kun af bestemmelsen, at ingen kunde vælges til medlem af rådet, uden han bekiendte sig til "den christelige religion." det er altså vist nok et spörgsmål, om feilen ikke blot ligger deri, at lovgiveren ei har givet den rette grund 
 
324
for jödernes tilsidesættelse, og ei ligesåvel fraskrevet dem valgret, som valgbarhed, men også dette spörgsmål må jeg besvare med nei; thi skulde nogen indfödt udelukkes på grund af sin fremmede oprindelse, da måtte det langt snarere være tydskerne end jöderne, så når de förste blot behöve at være födte herinde eller at være holstenere, for at kunne sidde i rådet, da er der ikke mindste grund til at udelukke de sidste. fremmedes deeltagelse i vore offenlige anliggender bliver nemlig farligere i samme grad, som de fremmede tilhore et mægtigt folk og ståe i naturlig modsætning til os, og medens vi derfor ei kan nævne mindste skade, jöderne har gjort vort folke-liv, dets naturlige vext og udvikling, er det derimod kun altfor begribeligt, hvorfor det er blevet et dansk ordsprog, at "al vor fortræd er tydsk" allerede som et sprængt folk, der har tabt både fædreneland og modersmål, er jöderne de uskadeligste fremmede, noget folk kan optage i sig, da de nödvendig måe stræbe, såvidt mueligt, at erhverve sig et fædreneland og modersmål, hvor de boe, og da de nu tillige er en levning af oldtidens höiest begavede folk, der med lethed kan tilegne sig alle menneskelige tungemål og anskuelser, må ethvert ædelt folk önske at sammensmelte, såmeget mueligt, med den bedste deel af dem, hvad ingenlunde skeer ved at love dem fuld borger-ret, når de vil frafalde deres fædrene-tro, men ved at skiænke dem fuld borger-ret, uden hensyn på om de adskille eller forbinde "moses og jesus." kun da kan vi vente at fåe de retskafneste, dybeste og bedste joder til vore medborgere, og troe vi virkelig, at alle de, som er af sandhed, hore den herres rost, vi bekiende, da måe 
 
325
vi også troe, at alle sandhedskiærlige jöder, når guds og deres time kommer, vil böie knæ i jesu navn, og det såmeget snarere og hellere, når det er en fri sag, hvorved de verdslig talt hverken vinde eller tabe.
men "menigmands fordom mod jöderne," kan den nægtes, eller skal den oversees? den taler, som i roeskilde foreslog jödernes valgbarhed, udtrykde sig herom i det mindste meget uforsigtig med de ord, at han "hverken troede eller havde nogensinde hört antage, at menigmand var folkets kierne;" thi uden at tale om, at han selv var valgt af "menigmand," vil jeg meget beklage det land, hvor menigmand ikke er folkets kierne; men heraf fölger ingenlunde, at man skal dyrke menigmands fordomme som afguder, og offre sin overbeviisning om sandhed og ret og det almindelige bedste på deres alter. det bemærkedes derfor med rette, at så urigtigt som det vilde være at pånöde folket jödiske talsmænd, så urigtigt var det også at nægte jöderne valgbarhed, fordi landets folk i det hele ingen rigtig tro havde til dem, da det jo blev folkets egen sag, hvem de vilde vælge, og jödernes valgbarhed derfor måtte være langt mindre anstödelig end deres valgret. af en meget rigtig takt har derfor den danske regiering i det hele nægtet jöderne adgang til de poster i staten, som forudsætte tillid, övrigheds-bestillinger nemlig og dommer-embeder; men af samme grund som de kan blive sagförere, burde de også være valgbare til folke-rådet, da man ligesålidt behover at troe en jöde i det ene, som i det andet tilfælde, når man kun selv har valget. vil man overalt på en fornuftig måde, såvidt mueligt, sikkre sig mod fremmed indflydelse i rådet, 
 
326
da må man, som i england, giöre det vanskeligt for fremmede at vinde indfods-ret og blive grund-eiere, men ikke forst optage dem til medlemmer af vort borgerlige selskab og, så at sige, åbne dem hele landets besiddelse, men derpå såre og drille dem ved en tilsidesættelse, der stemmer dem ugunstig mod landsfolket. havde således jodehuset rothschild for tyve år siden fundet det fordeelagtigt, kunde de vel nu, i medhold af loven, eiet os, så at sige, med hud og hår, og dog ikke engang været så valgbare til folke-rådet, som deres fæstebönder, hvad der dog neppe vilde stikke megen klogskab i. sålidt jeg nu end önskede den engelske strænghed mod fremmede indfort hos os, så önskeligt var det vist nok, at både joder og andre fremmede mistede deres forlov til at være virkelige herremænd og eie böndergods; thi det er slemt nok, at andre end kongen og hans embedsmænd skal herske over os, så fra de fremmedes åg måtte vi være frie, aldenstund vi har magt og mod til at forsvare landet imod dem. mod dette fremmede herremands-væsen borde man imidlertid i folke-rådet ikke et kny, hvad såmeget mere må misbilliges, som vore bonder ikke blot i fortiden have lidt usigelig især af tydske herremænd, men hamborgere og meklenborgere i den seneste tid har kiendelig fået smag på vort jordegods, hvad man må finde meget betænkeligt, når man regner menigmand til folkets kierne, og lægger mere vægt på livets end på regnemesternes og romer-rettens lærdomme. vel lader det sig nemlig meget godt tænke, at en enkelt tydsk, engelsk, fransk, spansk eller jödisk herremand behandlede sine danske bonder bedre end mangen en, mod hvis dansk-
 
327
hed det genealogisk ei kan giöres mindste indvending, men det er dog vist en meget naturlig fordom, vore bonder har mod fremmede herremænd, der sjelden vil forståe deres sprog og endnu sjeldnere deres hjerte; og deres talsmænd i rådet miskiende aldeles deres pligt, når de vil omskabe deres vælgere, istedenfor at sætte sig levende ind i deres fölelse og give den deres stemme.
slutningen bliver da, at mod jödernes valgbarhed kan et veloplyst folke-råd ei have det mindste at indvende, men vel finde betænkelighed ved deres og ved alle fremmedes valgret på landet, og at det utrættelig må tilråde kiendelig indskrænkning i jöders og alle fremmedes lov til at besidde böndergods, uden at joden, ved at lade sig döbe, kunde bevirke nogen forandring deri enten for sig eller sine börn.
endnu een indvending mod jödernes valgbarhed må jeg imidlertid beröre, ikke fordi den i sig selv har nogen vægt, men fordi det var noget meget sandt, der dunkelt svævede for dem, som gjorde den, og bemærkede, at jöderne, der havde valgret, ei havde mindste grund til at klage over at de fattedes valgbarhed, da såmange af landets egne bom savnede begge dele. dertil blev nemlig med rette svaret, at jöderne ei klagede over, at de under lige omstændigheder fattedes enten begge dele eller en af dem, men kun over at deres religjon skulde spærre de joder adgang til rådet, der ellers efter loven måtte nyde den, men derfor stöder det dog ikke desmindre den naturlige fölelse, at man skulde kunne vælge joder, men ikke sine egne præster, professorer eller dommere til sine talsmænd i folkerådet. feilen stikker altså deri, at man har 
 
328
troet, at valgbarhed var meer end valgret, og derfor uden al grund frakiendt dem valgbarhed; som man på gode grunde fradömde valgret. at nemlig den borgerlige stemme-ret, der tilkommer grund-eierne, ei med grund kan gives nogen, fordi lan er kongelig embeds-mand, synes mig indlysende, så selv grund-eierne burde vel ikke kunne udöve denne deres ret, sålænge de var embedsmænd; men valgbarheden, som, hvis det skal kaldes en ret, kun er den simple ret til at tjene sine medborgere og at æres ved deres tillid, den burde vist nok ikke bindes til grund-eiendom, og især skulde man næsten ikke troe det mueligt, at alle de beskikkede talere i kirke og stat enten kunde udelukkes eller undværes i et folkeråd. sålænge man troer, at valgbarhed indslutter valgret i sig, er det vist nok en lykke, at den er så besynderlig indskrænket hos os, men såsnart man lærer at skatte begge dele efter deres virkelige værd, vil man sikkert finde, at medens grund-eierne umuelig kan önske at dele deres valg-ret med nogen, måe de selv önske at have så frit et valg som mueligt, især mellem dem, der i regelen måe bedst kunne tale deres sag, og som have mindst at forsomme ved at være fra hjemmet, mens det lange råd holdes.
n. f. s. grundtvig.

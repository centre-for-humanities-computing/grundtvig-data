alt længe har, såvidt jeg veed, vort theologiske facultet og de fleste, som kunde og vilde see sagen i sit rette lys, været enige om at latin-skrivningen og latin-snakken ved theologisk attestats var ilke blot uhensigtsmæssige men så skadelige, at de jo for, jo heller, måtte afskaffes. hvi desuagtet denne vigtige sag er gået i langdrag, behover man ikke at spørge om hos os, hvor alting, selv jernbaner, gåer i langdrag, og derved troer jeg, der i det hele er mindre tabt end vundet, når det så bliver des bedre, men hvis det bedste tabes underveis, da er langdrag unægtelig en fortvivlet sag. dette er jeg nu, med eller uden gyldig grund, nylig kommet til at frygte for, kunde skee med latin-skrivningens og latin-snakkens afskaffelse ved theologisk attestats, thi jeg har hørt ymte om, at såvel det ny, som det gamle testamente måtte dog fremdeles oversættes på latin, da det vilde falde for vanskeligt at oversætte dem på dansk.
dette klinger nu vel som spas og spot, og i ethvert andet land vilde jeg ansee det for umueligt, når man såe, latinen var til skade ved attestatsen, dog at holde på den netop hvor den åbenbar er allerskadeligst, men hos os tør jeg ingenlunde nægte mueligheden, blandt andet, fordi der alt een gang er skedt noget lignende, da man afskaffede latin-skrivningen og latin-snakken om dogmatik, moral og kirkehistorie, men beholdt begge dele i exegetiken, altså i bibel-oversættelsen og bibel-forklaringen.
derfor tør jeg ikke undlade offenlig at minde om, hvor hensigtsstridig, papistisk og udansk det vilde være, om man netop til bibel-oversættelse beholdt latinen.
når man nemlig overveie!' latin-skrivningens og latin-snakkens skadelighed ved theologisk attestats, da seer man let, de er i almindelighed skadelige, fordi de ikke fremme, men hindre den dygtighed til både at tale og skrive modersmålet, som alle vore præster først og fremmerst skulde have, men at de er i særdeleshed skadelige, fordi de hindre bekiendtskabet med og kiærligheden til bibelen på dansk, som dog er den bibel, vore præster især måe kiende og elske, om deres præstelige virksomhed skal være folkelig og frugtbar.
skadeligheden af latin-skrivning og latin-snak ved theologisk attestats er da vel i alle måder stor nok, men dog uden sammenligning størst, forsåvidt den dreier sig om bibelen; thi sålænge de tilkommende præster endnu skal trælle for latinen fra barnsbeen til de begynder på attestatsen, kan man dog mene, det ei siger stort, om de trælle nogle år længere, men ingen kan nægte, at det altid giør en mærkelig forskiel, om de læres til at oversætte og forklare bibelen på et fremmed sprog eller på folkets modersmål. i gamle dage, da de fleste som blev præster, alt i barndommen havde læst hele den danske bibel, eller dog størstedelen, da gjorde det vel endda skade nok, at de til attestatsen måtte pløie den på latin, men dog ikke nær så megen skade, som nu, da de fleste vel forst ved attestatsen skal begynde at stifte et meer end flygtigt bekiendtskab med bibelen. nu vil det nemlig i regelen være afgiørende for deres bibel-kundskab og bibel-brug, om de læres til at oversætte og forklare den hellige skrift på dansk eller på latin, thi i sidste tilfælde vil den danske bibel sædvanlig både være dem så fremmed, falde dem så vanskelig at bruge, og synes dem så flau, at hvad der kunde og skulde være dem en stor lettelse, bliver dem 
 
553-554
en byrde, og hvad der skulde være en vejviser, bliver dem en anstøds-steen.
dette må man jo også have indseet, når man vil giøre en forandring, men blev den nu således, at man vel skulde forklare bibelen på dansk, men dog fremdeles oversætte den på latin, da beholdt man netop det allerskadeligste, thi, når galt skulde være, måtte man endda meget heller oversætte på dansk og forklare på latin. det nytter nemlig flet ikke at man taler dansk om grundene til den latinske oversættelse, da de alle må henføres til de latinske ord og hentes af latinens forhold til grundsprøgene, da derimod grundene for en dansk oversættelses rigtighed, selv om de afhandledes på latin, måtte henføres til de danske ord og hentes fra danskens forhold til grundsprøgene.
var vi nu papister, da vilde den latinske bibel-oversættelse være nem nok at forsvare, thi da sagde vi enten, at latinen, som den hellige faders sprog, var endnu helligere end grundsprøgene, og det eneste, hvorpå guds ord kunde lyde værdig, eller vi sagde, at ligesom gudstjenesten var opbyggeligst på et sprog, som menigmand ikke forstod, således burde bibelen heller ikke høres eller læses og forståes af dem, men kun dyrkes som en relikvie. men da det nu just er den protestantiske grundsætning (og vi kan dristig lægge til: de christnes tro,) at guds ord er igrunden lige kraftigt på alle jordens tungemål, og at derfor både læg og lærd skal have og bruge bibelen på deres modersmål, så er det hos os unægtelig en fortvivlet sag at holde netop på den latinske bibel-oversættelse.
hvor stor man nemlig endog vilde tænke sig vanskeligheden ved at oversætte bibelen på dansk, så er det jo dog en vanskelighed, alle danske præster måe. stræbe at overvinde, og jeg kan da ikke tænke mig noget latterligere end om de theologiske professorer skulde sige til candidaterne: nu har vi oversat bibelen for jer på latin, fordi det faldt os for vanskeligt at giøre det på dansk, så det måe i nu selv giøre.
men hvorledes kan jeg da noget øieblik troe, det var mueligt, at det allerurimeligste stedte, så man vel afskaffede den latinske bibel-forklaring, men beholdt den latinske bibel-oversættelse, som en protestantisk vulgata, det blev præsternes sag, om de kunde oversætte på folkets sprog og rime med dets danske bibel? desværre, jeg tør ikke kalde det umueligt, fordi det samme er skedt, dengang man afskaftede latin-skrivning og latin-snak om dogmatik, moral og kirkehistorie, men beholdt dem til bibel-oversættelse og bibel-forklaring, som åbenbar først og fremmerst måtte være på modersmålet, og især fordi vi danske har i århundreder været vant til at tænke, at ligesom vi med vort danske modersmål ei engang kan komme over cideren, end sige over elben, så kan vi dermed heller ikke komme et skridt frem i åndens verden.
ja, derfor tænker mange af vore lærde vist endnu, at skiøndt det er beklageligt, at det danske folk hverken kan oplyses eller opbygges på tydsk eller på latin, så er der dog ikke andet for, når vi vil have enten bibelen eller nogetsomhelst høit og dybt ret værdig udtrykt, end at det må være på tydsk eller på latin, og at da det vilde være alt for stødende at indføre tydsken, så må man holde på latinen. og derfor finder jeg, det er min pligt, som gammel taler og skribent på modersmålet, reent ud at erklære, det kommer enten af dorskhed eller af vankundighed i modersmålet, når man indbilder sig, at bibelen ikke kan oversættes i det mindste ligeså godt på dansk, som på 
 
555
tydsk eller på latin, og min pligt, som dannemand, at tilføie, at om end bibelen kun halv få godt lod sig oversætte på dansk, så var det dog først og fremmerst til at giøre det, så godt som mueligt, de theologiske professorer skulde hjelpe de theologiske studenter, eftersom det er på dansk alene vore præster skal bruge bibelen til folkets oplysning og opbyggelse!
slutningen bliver da kortelig og klarlig den, at hvis man, for at rette de danske præsters skæve forhold til deres eget og folkets modersmål, vel vilde afskaffe latinen ved bibel-forklaringen, men holde på den til bibel-oversættelse, da afstede man myggen og slugde kamelen!
n. f. s. grundtvig.

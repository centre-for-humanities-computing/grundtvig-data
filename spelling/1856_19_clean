underlig gåer på jord det til,
underligt over al måde,
magen ei alle guds engle såe,
mageløs, det er guds nåde!
menneskens kiøn på jorderig
selv er sin tungeste gåde,
alle guds engle undres på
menneskets synd og guds nåde!
menneskens kiøn i børnesko
vilde sig selv forgudet,
moderbryst til guds egen sen
blev dog en mø bebudet!
menneskens kiøn i bornesko
legende stjal i guds-haven,
derfor guds son i manddoms-år
lagdes for alvor i graven!
menneskens kiøn i paradis
døds-træets frugt sig lod smage,
menneskens kiøn i verdens ørk
livs-træet skulde opdage!
menneskens kiøn i syndens garn
legede skjul med de sorte,
menneskens kiøn i nådens favn
åbne ståe himmerigs porte!
menneskens kiøn sin gud forsvor,
lod det i helvede høres,
menneskens kiøn, med gud forligt,
lever dog i ham og røres!
menneskens kiøn i børnesko
sank under jord med skammen,
menneskens kiøn i manddoms år
farer til himmels med gammen!
menneskens kiøn i liv og død,
prise da må vel sin lykke,
ære guds nådes løndom god,
næsvished al undertrykke!
slagne ihjel med rettens sværd,
nåden os kalder tillive,
det måe alle guds engle troe,
det kan de ikke begribe!
menneske! hvor kan du da troe,
du, som dig selv er en gåde,
du skulde meer end engleklog
klarlig begribe guds nåde!
mennesket kom fra fredens hjem,
æventyr måtte han friste,
skulde hos engle i palmely
frydes derved på det sidste!
fuglen kviddred i morgenstund:
vogte dig vel, du lille!
snogen ligger i blomsterseng,
snubler du, farer du ilde!
røverne låe i skjul på lur,
mennesket tog sig ei vare,
blomster han plukked hist og her,
kiendte ei frygt eller fare.
røverne spændte for ham krog,
tog alt hans guld det røde,
klædte ham splitternøgen af,
såred ham og tildøde!
der kom en engel, der kom to,
standsed og såe hans elende,
nynned alt som de fløi forbi:
det tog en sorgelig ende!
da kom guds son i manddom klædt,
alting han forud vidste,
omkomme måtte ei den små,
for skulde himlen briste.
pokker i vold det røverpak
jog han med korses-tegnet,
mennesket blev tillive bragt,
alt mellem døde regnet.
olje og vin han spared ei,
spared ei heller umage,
vågne nætter i verdens ork
kosted de kronede dage!
dybe så var de ulivs-sår
både i hjerne og hjerte,
lægedom god for alle dem
kosted ham dødelig smerte.
mennesket lærte først af guds søn
inderlig sig at forbarme,
bod at råde på sort armod,
måtte sig selv han forarme.
alt hvad han havde, gav han ud,
gik så i borgen for resten,
mennesket lærde først af sin gud
ærlig at dele med næsten.
sidst det læres af alt på jord,
hvad dog er ypperst at nævne:
ydmyghed ret af hjertens grund,
farenimag på det jævne!
til vi har lært det af guds son,
aldrig så vel vi os vare,
vi jo på veien til palmestad
snubler i røvernes snare!
lovet være den gode guds son,
altid han er dog ved hånden,
er som hans navn og ord så nær,
tjenes af almagts-ånden!
jesus den christus, er hans navn,
i det til himlen vi bæres,
og som en himmelsk samaritan
evig han elskes og æres.

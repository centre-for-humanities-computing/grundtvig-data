forbandet den poet, hvis pose gik itu,
og spildte alt det kram, hvorfor jeg pines nu!
dog, nei, kun utro pen! forbandet være du!
jeg har jo sagt dlg det så tit,
at førend du med sort på hvidt
dig gjorde lystig over noget
du skulde tænke efter først,
og ikke løbe hen i tåget.
til baggesen og oehlenschläger
du havde lov at give streger,
der vidste du, du kunde stå dig;
men var du ikke slet så dum,
du måtte vidst, hvordan det vilde gåe dig,
når du tog fat på gundelach,
som rimer sig, betænk! med snak.
hvor kunde du dog andet vente,
end at du der fik snak med rente?
dog, det ei hjelper stort at skende,
jeg altså vil mig kænt omvende.
o store, høie gundelach!
du selv må ynkes ved at se mig,
af usselhed du sikkert sprak,
ifald som jeg du skulde te dig.
jeg stander her med sammenlagte hænder,
af ruelse og anger fuld bekender
jeg at min synd er skammelig,
jeg ved en stade ligned dig,
men der er forskel mellem fugle,
du siger selv du er en ugle,
og man bør tro dig på dit ord,
er nogen synd vel mere stor
end den en ugle at bortskræmme,
som røre vil sin søde stemme?
dog, det er arvesynden, kære!
som os historien kan lære.
*) her se man det første eksempel på hr. gundelachs og min muses søsterlige forening!
"thi altid var det skik hos fugle
"at drille, nappe stakkels ugle,
"du kender vist den elegi,
"hvor den sin vånde klager i:
"katten er mit søskendebarn,
"han har gode dage,
"fremfor mig, det slemme skarn,
"jeg må stå tilbage.
"går jeg ud og går jeg ind,
"alle plukke mig mit skind,
"må jeg ikke hyle?
"jo jeg må vist hyle.
min synd forsvarer jeg slet ikke.
thi det kun slet sig vilde stikke,
da jeg for slig en dommer står.
jeg mig kun lidt undskylde vil.
for om jeg kunde få dig til
mig mine synder at tilgive,.
så jeg ilive kunde blive,
for livet giver jeg min ære,
thi i den lærde verden må,
som dit eksempel selv kan lære,
jo livet dog for æren gå.
du siger avind brev mig til
at jage dig og fürst på flugten,
men det af dig er ikke smukt,
da selv du siger: efter frugten,
som gundelacher og som fürster
kan finde sød, jeg ikke tørster.
nei, byt den mening med en anden.
og tro: jeg blev forført af fanden!
i morges reent jeg lod mit hagehår aftage,
af gru sig skjuler nu hver stump der er tilbage,
og du skal grue med, når du får hørt,
hvor skammelig jeg blev forført.
just at du er en recensent,
hvis mage jeg har aldrig kendt.
just det, som burde bragt mig til
at tie stille,
det brugte satan, som er snild.
just til min arme sjælat hilde.
med ægte humor sagde du:	,
at ingen digter måtte sige.
at noget var som himmerige,
da han den ting dog ikke vidste.
og til at snakke op og ned
om ting, man ei forstår og veed
skal dit eksempel ikke friste;
men satan var ei sen at føre
petrarkas sludder til mit øre,
der, hvor han om sin laura snakker,
som om hun var fra himmerig.
nu vidste jeg dog at den prakker
ei havde did en reise gjort,
jeg mente, han var digter, og
jeg troede du var et fjog.
foroven og forneden ser
du let jeg ikke tror det mer.
du lasted og med ret den snak
om natten, der indhyller kloden,
at det er lyst hos antipoden,
når det er mørkthos gundelach,
hvem tør vel nægte det, og dog,
fordi den frase var i moden,
mig satan lettelig bedrog.
han råbte til mig: oehlensehläger
han var vel heller ikke digter
dengang han sagde, at dagen dør,
når natten udruller sit sorte slør.
jeg glemte, han var af den nyere skole,
jeg glemte vor sol med de øvrige sole,
jeg lo ad din visdom og fandt
du var en pedant.
foroven og forneden let du ser,
om end jeg græder eller ler.
dog, holdt! min mave tåler ikke
din humor dråbevis at drikke,
desuden alskens medisin
og fremforalt da også din
mit smagorgan gør rent tilskamme,
når ei den synkes med det samme.
jeg da bekender kort men sandt:
jeg næsten i hvert andet ord
vel snart en lille, snart en stor.
men altid dog en dumhed fandt.
og mere dumt end alle dele
jeg fandt naturligvis det hele.
jeg tænkte, det mig gud forlade!
at du var kun en lille skade,
som vidste at det nu er sommer,
og derfor burde skræmmes væk
før kirsbærtiden kommer.
nu veed jeg, at du er en ugle,
som ikke spiser kirsebær,
men flygter hylende af skræk
selv for de allermindste fugle,
og angerståren, jeg udgyder,
må vise, jeg min synd fortryder.
nu sikkert, høie gundelach!
hvis ei du alt af medynk sprak,
du finder min undskyldning gyldig
og mærker at jeg er uskyldig.
til slutning kun en lille bøn!
du er apollos egen søn,
ja veed endog hans græske navn,
jeg fusker lidt på rimeri,
men føler nu et hæsligt savn,
det kunde du mig let erstatte,
hvis du i et par ord lod dratte
en splinterny difinition
på hvad man kalder poesi.
jeg skønner af din recensjon
at du har grublet dybt i sagen,
og du alt der har lagt for dagen,
at poesien er en gave,
som man kan have og dog ikke have;
det er for høit for mig endnu.
men ei jeg tvivler på at du,
med al din tydeligheds gave
det kunde mage så og lave,
at jeg begreb din mening
da vil vi digte i forening
(thi inhumant det var, ifald
du nægted rent mit digterkald),
og alt det gamle skramleri,
som jeg har hidtil rodet i,
med draper og med sagaflokke
skal mig vist ikke. mere lokke.
thi nu jeg finder det er sandt
hvad du med megen kløgt udfandt,
at disse halvopædte grene
og disse forte rullestene
er ikkun idelt lapperi
da fanden ikke poesi.
nei, vi foruden mål og tal.
melydrier udgyde skal,
og dersom nogen da tør sige,
den humor er ei poesi,
ham drukne vi deri.
nik. fred. sev. grundtvig
p. sk. skal vi os ei med fürst forsone?
han traf jo dog romansens tone
og har dog nogen poesi,
skønt der er ingen digtning i.
når vi da alle tre holdt stand,
han som uhyre, du som ugle,
og jeg som bussemand,
da tænker jeg dog alle fugle
sig skulde vare for at le.

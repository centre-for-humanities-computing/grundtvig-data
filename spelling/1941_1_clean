10de octbr 1813.
i jesu velsignede navn, ved den hellig ånds nådige bistand, til gud faders ære og hans riges udbredelse.
ærede tilhørere.
hvad er et menneske? hveden er han oprundet hvad er hans deel, hvortil er han beskikket? kuid sumus et kuid victuri gignimur2? det er et spørgsmål som gennem årtusinder brød de stærkeste hjerner, det er et spørgsmål, som ingen tør foragte, når han vil hede menneske, det er et spørgsmål, som vi alle må urolig og inderlig længes efter at fåe fyldestgiørende besvaret, såfremt vi ellers ikke skulle være menneskenavnet aldeles uværdige, thi selvbevidsthed er jo vort arvegods, vi veed at vi ere, og kan vi da være ligegyldige ved, hvad vi ere, hvad vi kan, hvad vi skal vorde, om vi skal blive, kort ligegyldige ved vor værelses ophav, vilkår og mål. men må vi nu alle som mennesker giøre det store, det vigtige spørgsmål, da fortjener det vel at betænkes om også svaret ståer med læselig skrift i os eller udenfor os. vi veed det, sålangt tilbage som vi i ånden kan gå i den forbigangne [tid], agtedes menneskelivet for en mørk tale, vise og dårer giættede den ene tvertimod den anden, de viseste kaldte det uvist hvad mennesket er. har vi nu fundet ordet, som løste gåden, have vi fundet lyset som kan klare mørket bag os og i os og for os. vel måtte man tænke det var så, når man seer menneskenes adfærd og hører deres tanker i talen; vore synlige vilkår ere som
1 nedenstående er en række hidtil utrykte udkast til en afhandling om menneskelivets vilkår (kgl. bibl. gr. ark. fasc. 155). som overskriften viser, stammer første del fra 1813; de andre udkast er udaterede, men er sikkert senere, idet de røber tydeligt slægtskab med afhandlingerne i dannevirke.
2 o: hvad er vi og til hvilket liv fødes vi?
vore fædres, vore dage ere som en håndbred, som en drøm, de henfare som skyggen, og dog ere de blevne såre få iblandt os, som bekymres, som spørge, som grunde alvorlig, og dog: høre vi de lærdes talen, give vi agt på de vises betænkning, da mærke vi det jo, end ikke de have vished om menneskets vilkår, de giætte, de trætte, de bryste sig tit, men at svare os på de vigtigste spørgsmåle, at forklare os vore vilkår, at tilfredsstille vore dybeste længsler, det mægte de ikke. hvad er det da, som giør, at menneskene, hvis sind bevæges endnu af håbet og frygten ved de mindste hændelser, vandre den største i jordlivet, døden imøde, så sikkre uden spørgsmål, uden grublende alvor? hvad kan det være, når det ikke er lys, hvad uden sløvhed, hvad uden ligegyldighed for vort rette egenlige liv, for det som rører sig i vort inderste, for det, som vi kalde vor sjæl og vor ånd? ja, denne sløvhed, denne glemsel af menneskets adel, denne døvhed mod røsten, som lyder fra det dybeste i os, den er det som har betaget menneskens børn i den nærværende alder, den er ene og allene grunden, hvorfor vi ei længere høre de sørgelige klager over uvished og mørke, hvorfor vi så sjelden høre alvorlige taler om det, der ene er talen værd; at glemme, ikke at forståe sig selv er slægtens attrå, mellem de ting som ere omkring os, i forfængelig syssel og kiødelig lyst at glemme det som er bag os og i os og for os og over os, det er vort dårlige ønske.
dog, herren være lovet! mit er det ikke, og jeg må håbe, deres ikke heller, thi ellers måtte jeg vel spørge: hvad ere i udgangne at see, vil i see et rør, som drives hid og did af veiret, det er at se i de kloges bøger, der have opkastet sig til at være blindes ledsagere og ere selv blinde. ville i see et menneske klædt i bløde klæder, som de ere nu at finde mangensteds udenfor kongens gårde (?), det er dem, der male vellyst og uteerlighed med blændende farver, det er også dem der kildre øret med klingende ord, forlyste indbildningen med falske drømme, søvndysse samvittigheden med kløgtig løgn, kalke de stinkende grave, fremkogle himle på den brede vej. her ikke så, det er dem vitterligt, at jeg bygger ene på propheternes og apostlenes grundvold, at jeg agter mig intet at vide iblandt eder uden jesum christum den korsfæstede. hvo som da vil høre min tale, må vente at høre hvad der var jøderne en forargelse og grækerne en dårlighed, at høre det fremsat som den eneste løsning på livets mørke tale, som guddommelig sandhed, hvilket i de sidste tider er 
 
243
foragtet og bespottet som fabel og løgn. skulde nogen vente andet han har bedraget sig, har nogen sat sig for i sit hjerte aldrig at tro og antage denne oplysning, han blive borte, thi han vide, at de ord jeg taler for hans øren skal dømme ham på den yderste dag.
vil jeg da oplade den hellige, foragtede bog og udfolde dens sanddru vidnesbyrd om mennesket, om hvad han er og hvortil han monne være beskikket? visselig er dette arbejde det eneste ret sømmelige for en guds ords tjener, visselig tvivler jeg ikke om det ords kraft, hvis bedrifter jeg seer i de forbigangne tider, ja som jeg selv har fornummet, visselig kan og vil jeg intet tale uden med den hellige bog for mine øine uden stadig at stirre på herrens lys i hvilket vi ene kan see lys, men dagene ere onde, fordomme mod de hellige sandheder have rodfæstet sig i mangt et hjerte, som dog ei vilde hade sandhed. det er blevet troet at fornuft og bibel er hinanden så imod som lys og mørke, eller at de sandheder for hvis skyld vi ene havde den guds skrevne åbenbaring behov ei findes deri. derfor begynder jeg denne tale om menneskets vilkår, redelig har jeg gransket derefter, hvad det er vi kan vide ved fornuftens rette brug; hvad det er vi behøve at vide for at vandre giennem verden dydig og gudelig, for at kunne beståe under trængsel og på det sidste henfare i fred. redelig har jeg gransket og uden al stolthed må jeg jo vide og sige at mængden af mennesker ei har mere evne eller lejlighed til at granske og grunde end herren forlenede mig. det kan da ei heller være overflødigt at jeg i en alder, som veed ikke selv hvad den vil, som foragter det gamle og har intet nyt som kan holde i fristelse, i nød og død, at jeg i en sådan siger mine alvorlige tanker og føier til dem min urokkelige vished, at jeg kundgiør for verden, at søger jeg ene i skriften undervisning og visdom, da er det ikke fordi jeg jo kiender vor tidsalders visdom, ikke fordi jeg for[s]måede fornuften, skaberens gave, ikke fordi jeg fandt det var mageligere at tro end at tænke, ikke fordi jeg indbildte mig man kan vorde rolig og salig ved en tro, der ikke kundgiør sig i et tugtigt retfærdigt og gudeligt levnet.
hvad jeg forlanger, ja hvad jeg fordrer med ret af enhver som vil høre min tale, det er kun det, at det skal være ham alvorlig om sandhed og ene om sandhed at giøre, at han skal komme hid med dyb ærbødighed for det store spørgsmål hvad et menneske er, og hvortil han er sat, med det inderlige ønske at få det besvaret, med 
 
244
den faste beslutning at ville oplade hjertet for sandhed, tro og antage hvad det så er, når det kun er sandhed, prøve og veie med helligt alvor uden at spørge om det er gammelt eller nyt. hver som ei har dette sindelag, til ham nytter det ikke at tale, til ham måtte jeg kun sige: hør du mit ord og hør dets gienlyd i dit inderste, thi det er guds ord: de skulle alle fordømmes som ikke annammede sandhedskiærlighed!
jeg veed det, ingen af os vil tilstå det for sig selv, at han mangler sandhedskiærlighed, men jeg veed det også, at mange, såre mange, bedrage sig gruelig i dette stykke, jeg veed, at jeg har bedraget mig selv. dog jeg veed endnu dette, at hvert menneske, som vil, kan lettelig opdage, om han har denne kiærlighed til sandhed, han behøver kun at spørge sig selv i en alvorlig time, om han vilde tro også det der mest ydmygede ham, det som hårdest straffede og som dømte hans kiæreste lyster, det som fordrede de tungeste offere af ham, kan han, tør han ærlig og redelig sige ja til dette, da har han sandhedskiærlighed, da skal han ei længe stride med mig om hvad mennesket er, da skal han ei længe tvivle om guds ords sandhed. kan og tør han derimod ei give sig selv dette vidnesbyrd, da vide han, at det ikke er sandhedens men hans egen skyld, at den ei indtager hans hjerte, thi hvo som ikke elsker gud, kan ikke kiende ham, gud er sandhed, da lære han at stride med sig selv, at nedbede kraft fra det høie, fra den lysenes fader, som ene kan oplyse og størke os.
dette vilde jeg da først og fremmest indgivet dem, hvilken dårlighed det er, når mange om dette eller hint, såsom om de mirakler bibelen fortæller, om de hemmeligheder den åbenbarer, høres at sige, det kan og det vil jeg ikke tro og mene sig dermed undskyldte; det er jo dog ei spørgsmålet hvad de kan eller vil tro, men hvad deri er sandhed; hvad om nu hver ting er sandhed, blive de da løgn fordi de nægtes? ved nogen om han kan, hvad han aldrig har villet? kan vor uformuenhed til at tro, hvad der kaldes vor velfærds betingelse berolige os, når det siges os at der er een, som kan og vil give os kraft, og vi aldrig prøvede, om det er så, når tusinde og atter tusinde høit kundgiøre, at de have annammet denne kraft og føle sig salige derved?
på disse vidnesbyrd må jeg bede dem see hen, ikke for at søge, hvad de ei kan give, fornuften en overbevisning om christendommens sandhed, men kun for at aflægge den fordom, der forhindrer al sandheds erkiendelse.
det er jo dog vist, at menneskene i gamle dage vare såre tvivlrådige om guddommen og ikke mindre om menneskets vilkår, om dets lod bag graven, det er jo vist, at det fornuftige menneske ei kunde bygge nogen vished om disse ting på sin næstes ord, at det måtte synes umuligt for nogen at blive vis om de henfarnes skæbne. plato og senec[a] stå for os som de mest uforkastelige vidner, dersom vi behøvede andet vidnesbyrd end det vi have i vor egen fornuft. alligevel er det vist, at fra en underlig time af have mennesker i tusindtal forklaret at de vidste besked om gravens vilkår, og de byggede deres vished på det eneste der kunde give fornuften en sådan, på eens ord, som kom tilbage fra de dødes boliger, de kundgjorde at deres vished ikke lå på læben, men i hjertet, idet de uden frygt og sorg hengave livet for hans skyld, som havde båret den store tidende, og lovet at hvor han var skulde de også være. henved atten århundreder er forløbne. mange have spottet den tale, foragtet det lys ved hvis skin de pinte vidner jublede på gravens bred, folkene nedsank i vankundighed, oprejstes i kundskab, men under alle omskiftelser så vi en række af kraftige ånder, af rolige, kyndige mænd, der glædes i det samme klare skin, der bygge deres tro deres ro på den opstandnes ord, hades altid, forfølges, ja udstødes mangengang af verden, men beskiæmmes og overvindes aldrig. ja selv i disse sidste tider, da tro på den korsfæstede men igien opstandne blev til spot og latter meer end nogensinde, blev udråbt som dårskabs eller hykletroens visse kiendemærke, selv da såe vi mænd, hvem vi ei kunde nægte forstand, som vandrede retfærdelig, som intet kunde vinde men ikkun tabe i verdens øine ved at bekiende den foragtede lærdom, vi see dem endnu stille sig under korset, vi høre dem ei alene bekiende troen, men vi see dem stride for den som deres, som slægtens ædelsten og kosteligste skat. ja på denne dag ståer jeg for eders øine, vel ei som en ærværdig olding, der kan tale efter de mange dages grubien og erfaring, men just derfor mere underlig i den unge alder, da ære og bifald friste os så mægtig, med evner om hvilke man sige, at de kunde hædre mig, når jeg brugte dem til verdens behag, med år bag mig i hvilke jeg tjente tidens ånd, indviedes i dens kløgt, jeg ståer her og vidner, at jeg har i mit hjerte urokkelig vished om sandheden af de ord den opstandne talede, hans apostle forkyndte, den lange skare med augustin og bernhard, luther og balle bekiendte, vidner, at også jeg tør 
 
246
rolig og frimodig lukke øinene i jesu navn på sotteseng eller og på rettersted som herren vil.
jeg gientager det, sådant beviser ikke for fornuften at den lærdom er sandhed men det beviser, at den kan troes, at den kan troes af tænkende mænd, selv på en tid, da fornuften allerklarligst indseer hedningers dårlighed og muselmænds vanvid, det beviser, at kun en hovmodig dåre kan mene, han er for oplyst til at tro, det beviser, at er lærdommen sandhed, da have de vantro ingen undskyldning. visselig bør da hvert sandhedskiærligt menneske uden fordom prøve og eftertænke den lærdom, hvilken såmange ærlige, forstandige og ædle mænd troede som sandhed, visselig må hver som alvorlig ønsker at leve og dø med inderlig glæde og fred ønske sig den tro, som giennem såmange århundreder har uimodsigeligt beviist at den kan skiænke en fred som verden ej kender og ikke kan give, skiænke en glæde, som ingen kan røve, som trodser selv dødens bitterhed. vist måtte vi sørge såre, om det blev enden på vor prøven og vort hjertes betænkning at hine apostle og pinte vidner, hine ordets tjenere med deres menigheder havde skuffet sig selv, havde på sand bygget deres håbes huse, thi det er jo dog stor dårlighed at lovsynge denne indsigt som en oplysning, vi blive jo dog ikke klogere på vore vilkår, på livets mørke tale, om vi og indså, at alle fædrene fejlede, vi stå da igien, som de gamle stode i uvished og mørke, thi det er jo dog unægteligt, alt det vor tidsalder kaldte oplysning var nedbrydelse af fædres åndelige huse, det er jo dog vist, at endnu er den mand ikke kommet som kunde give os upåtvivlelig vished om, enten at der intet liv er efter dette, eller at der er et sådant og at vi med glad forventning kan gå det imøde. ere vi da selv så kloge, kan vi godtgiøre en af disse ting uimodsigelig for fornuftens domstol? det er det eneste vilkår under hvilket vi have ret til at forsmå fædrenes tro.
jeg siger vi kan det ikke, og de må alle sande disse mine ord. jeg siger, at dette dog er det vigtigste for os alle, da det må bestemme synsmåde for vor hele tilværelse, og det skal ingen kunne nægte. jeg siger endelig at fornuften, når den ei forblindes af hovmod og af de andre syndige lyster, selv fører os hen til åbenbaringens grændser, selv fører os hen til de christnes grave og byder os knælende sukke til gud om den forlorne tro, om den tro som oplyste og størkede fædrene som giør dem salige hisset.
herom skal min tale være, om hvad vi veed, om hvad fornuften kan slutte med uimodsigelig vished, om hvad det er vi behøve at vide. det er da, hvad man pleier at kalde philosophie, og som [vi] vil kalde logik det er fornuftlære, men ei skal de vente eller frygte en sværm af konstord og indviklede begreber, det er kun vildfarelsen der skjuler sig i sådanne dunster, trænger til sådanne stylter, klarhed og simpelhed ere sandhedens kiendemærke, og fornuftens sanddru tale må kunne forståes og følges af alle, som have fornuft og vil bruge den, om menneskets hjerte, sjæl og ånd, rørelser, tanker og forestillinger må kunne tales i hvert sprog, som har ord for disse ting; jeg kender intet blandt de levende meer bekvemt end det gud gav os til vort modersmål.
i jesu velsignede navn.
hvad er et menneske? 1 disse ord tone til os gennem årtusinder fra en høistemt harpe men der ere de ei udtrykket for den spørgende ånds uvished, men for seerens ydmyge følelse af sit eget intet imod den usynlige foroven, på hvem han troede, til hvis herligheds og miskundheds pris han slog harpen. dersom den ganske menneskens slægt havde hans tro, da gjordes det ei behov at spørge hvad mennesket er, men anderledes er det, som vi veed, og dette spørgsmål som opfyldte alle deres tanker hvilke vi i den forbigangne tid nævne som vise og forstandige, som åndens førstefødte og udvalgte, ja det er et spørgsmål som ingen af os kan tillade sig at gå forbi, hvor tungt det end måtte være at finde svar derpå.
visselig, tungt er spørgsmålet, thi idet vi alvorlig, betænksom udsige de ord: vi ere mennesker, hvilken hær af tanker stormer da ikke ind på os, hvilket underligt billede af os selv opløfter sig ikke, et billede, hvis yderste omrids kun ere belyste, medens det vi må kalde det egenlig menneskelige står som i en skygge, og hvor de enkelte lysglimt intet opklare, men synes kun at forvirre, da vi ved dem opdage træk, der synes uforenelige i samme åsyn. spiller jeg her med et billede, eller udsiger jeg ikke blot, hvad vi alle have fornemmet, når vi alvorlig betænkte menneskets vilkår. vi fødes og vi voxe, vi veed det alle at dermed betegnes det, at vi komme tilsyne og at vor skikkelse udbredes og opløftes, men er da fødsel og væxt og
1 ps. 8,5.
dermed forklaret, er det ikke meget mere et hemmeligheds dyb som oplader sig for øiet, når vi betænksom nævne de ord. blive vi klogere om vi også på undersøgelsens vei gåe til begyndelsen i moderlivet, eller må ikke tanken tabe sig i undfangelsens hemmelighed. allerede her må vi da bekiende, at vi ikke veed, hvad mennesket er, thi hvorledes kan vi siges at kiende noget foranderligt hvis udspring er os forborgent, da i dette udspring som i rod og kiærne det der siden åbenbarer sig må ligge indesluttet og synes blot i dette at kunne forståes. dog, såvist som ingen nægter at vort udspring er os forborgent, såvist vil vel mange påstå at oplysning herom ei kan være os vigtig, da den er umulig, ei er uundværlig, da det kan synes os ligegyldigt hvad vi var, når vi kun veed hvad vi ere. vel er dette kun halv sandt, thi vigtigheden er ligeså vis som den sandhed, at der ingen overgang er fra intet til noget, at hvad vi ere kun er udvikling og fortsættelse eller forvandling af, hvad vi vare, og umuligheden af oplysning måtte vel ængste os men kunde ingenlunde tilintetgiøre vigtigheden. alligevel er det vist, at dersom vi kun tilfulde forstå, hvad vi nu ere, hvad vi skal blive eller vorde, da kan vi let berolige os over fødselens hemmelighed, thi da er den i grunden ingen hemmelighed; ligesom frøet gienfødes i den fuldendte plante og kimen i den fuldbårne frugt, således må også vor fødsel give sig tilkiende i en fuldendelse, ved målet må hensigten åbenbares. men ere vi da således i det klare? der er en gammel seer 1, som indåndede sangen sin vånde over menneskets vilkår og det toner klagelig til os fra de henfarne dage: et menneske født af kvinde, han mættes med uro i stakkede tider, han opgåer som blomsten til at afskiæres, han flyer som skykken og kan ei beståe, træet har håb når det hugges, thi det kan gienfødes, dets kvist er ei dødet, om dets rod bliver gammel i jorden, og stubben deraf døer i støvet, ved vandenes duft kan det grønnes igien og skyder grene som planten, men manden han døer og er kraftløs, et menneske opgiver ånden, hvor er han da? vand bortløber af havet, floder hentæres og tørres, så er et menneske, ei han opståer mens himlene ere, ere hans børn i ære da veed han det ikke, eller ere de ringe, han mærker det ikke, dog må hans kiød have smerte og hans sjæl, som er hos ham må sørge. det er sandt sjelden hører man i vore dage, sådanne smertens dybe toner, men finde de derfor ingen gienlyd i os, fordi vore kår ere
1 job 14, 1 ff.
anderledes. er det ikke endnu sandt, at mennesket mættes med uro i stakkede tider og afskiæres som blomsten, som blomsten der ei bar frø og efterlader ingen ihukommelse meer. er ikke det vi kalde et liv en urolig rørelse, en tumlen mellem håb og frygt, har ikke kiødet smerte og sjælen sorg, og er ikke døden en ende på disse ting? er det ikke en mørk og ængstelig tale, at livet ophører istedenfor at fuldendes, at vi istedenfor at nåe til målet, hvor hensigten skulde forklares, synke i det svælgende dyb, hvor at livet åbenbarer sig for os med den kiærlighed til sig selv, uden hvilken liv er utænkeligt og som synes uforgiængelig, og synes hele livets stræben at være en forstyrrelse af sig selv; dog kaster det sig i sin uforsonlige fiendes, i dødens arme. må ikke vel hovedet svimle og hjertet klemmes ved sådanne tanker, tanker der ei ere vilkårlige men pånødes os ved betragtningen af de ubevægelige kolde lig og de mørke grave og fædrenes ihukommelse. ingen som alvorlig betænker menneskets vandring og udgang, hans indvortes rørelser, hans digten og tragten mod dens synlige ophav, skal da kunne nægte at menneskets liv og død er ligeså forborgent som hans fødsel, ja at det ganske menneske er en forunderlig, ubegribelig mørk tale, som synes at have det sære fortrin at kunne betragte og overveie sig selv, ei til forstand men kun til angest. ingen vil vove den påstand, at vi nu af os selv have udruget en vis erkiendelse af os selv og af vore vilkår, at vi forstå livet og døden; meget mere, vi kiende ingen tid i hvilken de grublende ånder, de som i forhold til mængden kaldes vise og forstandige have talet mere uens mere vaklende om disse ting end i vor alder, i den alder som kalder sig selv oplyst for at glemme sin vankundighed. eller giør jeg måskee tiden uret, har den måskee virkelig nået den oplysning, at hine tunge spørgsmåle ei ere værd at grunde på eller ængstes over. visselig, det skulde man tænke når man seer hvor ubekymrede i dette stykke hardtad alle vandre frem, når man mærker at det hardtad kun er præster og enkelte forfattere, hine mest på embedsvegne og disse for at vinde navnkundighed som tale om disse ting, sjelden med deeltagelse sjeldnere med bekymring. alligevel veed vi det alle, en sådan oplysning har tidsalderen ikke, og kan ikke have den, thi at livet forgåer i døden kan hverken levende eller døde fåe at vide. er der liv på hin side graven, da erfares det af hver død, da er det muligt at dette liv kunde give sig tilkiende for de efterlevende, men er der intet, da er det ligefrem at den døde 
 
250
ei kan være sig det bevidst, og at intet ei kan være noget, som det var hvis det kunde åbenbare sig. hvoraf kommer da slægtens rolighed i dette stykke, siden den ikke reiser sig af oplysning om gravens vilkår, den må vel komme af den grund een af de kloge 1 har angivet, når han siger til døden: sålænge jeg er, er du ikke, og når du er, er jeg ikke, men det er vel umagen værd at eftertænke, hvorledes mennesket må være sindet for at kunne stilles tilfreds på denne måde. han må have ophørt at elske livet for livets skyld, han må elske det kun for den bekvemhed det giver til samfund med udvortes ting, for verdens nydelse; denne veed han ophører i døden, og livet i sig selv er ham ligegyldigt. den slægt altså, der skal være rolig i uvished om livets vilkår, må i vurderingen sætte det udvortes over det indvortes, legemet over sjælen og fåer netop derved en tilsyneladende vished om sin tilintetgørelse ved døden, thi at legemet opløses og adspredes er en ligefrem erfaring. skal vi nu dømme dette sindelag efter den målestok for menneskets værdighed som fædrene have overantvordet os, ja som vi selv give vidnesbyrd, da må vi fordømme det, som en fornedrelse af sig selv til det umælende, vil vi betragte det i sine virkninger, da må vi afskye det, thi den slægt hvis hovedsag er verdens nydelse må overgive sig til alle de ting vi kalde laster, fordi vi kalde verdens og legemets ophøielse over det indvortes en grundlast, dels fordi de udvortes ting ere endelige og kan som hovedsag ei besiddes af flere(?) tillige. således er det også virkelig i vore dage, vi see det ikke alene, at den almindelige stræben gåer enten ud på at samle eller nyde de legemlige ting, at de fleste mennesker ere enten deres eget legemes eller andre legemers trælle, men vi høre også mangfoldige vedkiende sig denne stræben; at overgive sig til de kiødelige lyster, heder bestemt i vor tids talebrug at leve, at samle gridsk og ruge nidsk, det kaldes at sikre sin existents. det er åbenbart, at beholder slægten denne tænkemåde og fortsætter dette levnet, da må der ophøre at være stater i egenlig forstand, thi de enkeltes egennytte er den nødvendige bane, og enten må den opløses eller sammenknuges med jernringen. det er åbenbart, at al videnskabelighed må undergåe, thi dels må man jo indsee, det er dårlighed ved åndelig syssel at nære den kiærlighed til det indvortes liv og vække de tanker, der må volde bekymring, forstyrre hin legemlige nydelse og røve den endeel både af tid og redskab,
1 epicur ep. iii, 124.
dels må jo det indvortes under legemets trældom vorde så sløvt, legemet under lysternes trældom så udmattet, at ingen vedholdende alvorlig sjælesyssel er mulig og endelig må det ugudelige despotie der i fåe led udvikles underkue de sidste af åndens svage yttringer.
alt dette er vist, thi det følger nødvendig af de love, vi see menneskets jordliv at være undergivet, ligesom de forbigangne tiders erfaring stadfæster og den nærværende tids betragtning fremviser det. spørgsmålet bliver da kun, om mennesket ikke alligevel er bedre tjent med alt dette, end med den bekymring en alvorlig overveielse af livets vilkår må fremavle. dersom vi vidste, at denne bekymring var ulægelig og unyttig og at vi ved at skye den kunde undgåe bekymring eller dog have mindre, og intet vovede, da er det ligefrem at der måtte svares ja, at de havde ret som sagde: lader os æde og drikke, thi i morgen døe vi. men er det så? først må vi spørge, om det er muligt, at udrydde hin bekymring, og det er så langt fra vi her kan svare et bestemt ja, at vi vel neppe vove noget ved at svare det bestemteste nei. adsprede hin bekymring, det kan vi på mange måder, men neppe har det menneske levet, som kunde forhindre den fra at samle sig, og i sin egen time leire sig omkring hjertet, bestorme og knuge det med frygtelig størke. dog, vi vil her indrømme denne mulighed og betænke det andet spørgsmål, om mennesket herved kan undgå bekymring eller ombytte en større med en mindre? hertil må vi svare at dette i det mindste ingenlunde beroer på mennesket selv, thi noget må han elske, mens han ånder, var det så også kun som udvortes og indvortes ørkesløshed, og hvad han end elsker, ståer det ikke i hans magt at frembringe og sikkre sig det, altså ikke heller at undgåe bekymring, eller udregne hvor stor den kan vorde. spørge vi videre om intet voves ved at bortskyde eller adsprede hin bekymring, da kan vi ingenlunde benægte men må vel bejae det.
vi veed, det er i det mindste ligeså rimeligt at vor bevidsthed vedbliver, som at den forgåer i døden, og nu spørges om der i første tilfælde ei kan være noget at frygte? er det vist, at vi, for i verden at undgå hin bekymring, må stræbe kun at føle vort liv og søge vor ro i det nærværende, i legemet og de udvortes ting, da er det også vist, at den tilstand må synes og være frygtelig, i hvilken vi ere os bevidste som adskilte fra legemet og verden, og den bekymring vi her føle, når vi miste noget af det vi elske måtte kun være en svag 
 
252
anelse af den bekymring der måtte indtage os ved bevidstheden om at vi for stedse vare adskilte fra alt hvad vi elskede. vist er det da vovelig at bortskyde hin bekymring, dersom den kan giøre os tryggere for det mulige der kan åbenbares hisset. herom kunde vi af os selv intet vide, dersom der ei var noget i os, som vi kalde samvittigheden, men der høres i os alle en uforklarlig røst, som byder os at bekymres for livets vilkår, idet den kundgiør en skilsmisse mellem det, der kan eftertragtes og afskyes af os, mindsker sjælens bekymring, når den adlydes, ængster og truer, når den fornægtes. heraf lære vi da, at det tilvisse er voveligt at bortskyde den bekymring, der er samvittighedens bud, og tillige at bekymringen er sin egen læge.
slutningen på alt dette er da den, at ligesom det må kaldes sømmeligt at bekymres for det ypperste vi have, ja for det ved hvilket vi allene ere, for livet og dets vilkår, så er det også vist, at denne bekymring ei kan undgåes uden at ombyttes med en talløs hær af bekymringer for de ting som er i verden, for noget hvorom det er vist at forlod det end ikke os, må dog vi en gang forlade det, det er vist, at hin store bekymring ei kan undgåes uden at trodse samvittigheden som selv er bekymringens grund, og at det er langt fra at være rimeligt, at denne samvittighed forgår fordi det legeme falder, hvis modstander den var, og at hvis den vedbliver, må den fraskilte sjæl nedsynke i pine.
men, ikke engang dette allene, vi veed det alle, vi kan ikke dølge det for os selv, at der har været mennesker, levende forstandige som vi, at vi har havt fædre i mange led som vidnede at oplysning om livets vilkår var mulig, at de havde den, at de kiendte menneskets udspring, at de vidste hans tid. de have vidnet at der er fornemmelse på hin side graven, at der er trængsler og angest at vente for hver, som i jordlivets dage elskede verden og ei vilde bekymres for sit indvortes liv, ej lyde samvittighedens røst, de have vidnet med en helligs ord: salige er de som nu sørge, thi de skal husvales 1; de have vidnet at der er en levende hellig og retfærdig gud over os hvis slægt vi ere, fra hvem vor ånd er udgangen og vildfaret, at det er menneskets bestemmelse under sjæls bekymring at stævne hjem til fædrenelandet, at hige tilbage til gud, og at de som forsømmer den tunge men hellige syssel, straffes hårdelig med at nåe deres hjertes begiæring, ved at adskilles fra den gud der er al glædes og saligheds
1 matth. 5, 4.
fylde, deres straf er en evig bortkastelse fra herrens ansigt ved hans herligheds kraft. de have vidnet at den bekymring, der tykkes så svar og uvenlig, alt her kan lindres på underlige måder, medens alt her plager omleire et ugudeligt hjerte, de have vidnet at den bekymring efter verden virker død, men den bekymring efter gud en salig omvendelse som ei fortrydes, de have vidnet disse ting og vi veed det, mange udviste i gierning at det ei var læbers tomme ord, ei kolde tanker eller skrøbelige skygger; de have båret hin bekymring og dertil stor udvortes trængsel og dog opløftet hovedet under håbets gyldne hjelm, dog givet tilkiende, at der boede en fred i deres hjerter, som de kaldte guds fred, ja når døden livets fiende nærmede sig i frygtelig størke, da opløftede de end hovedet høiere og sagde at deres forløsning stundede til. de vidnede endelig at dette lys og denne kraft var ei af dem selv, men af herren i himlen, skiænket ved et ord af ham der lød i menneskemål, ved en ånd fra ham som vidnede med deres ånd at de var guds børn. ja, denne slægt er endnu ikke uddød på jorden, endnu møde vi, om det end er sjelden, mænd og kvinder som føre samme tale og give samme tro tilkiende.
hvad er det da nu som råber til os fra vort eget inderste og fra de henfarne, uden dette: lærer at bekymres for eder selv, for eders rette selv, for det i eder som føler, tænker, beskuer sig selv, for livet, for det underlige, hvis dages ophav er eder forborgen som deres grændse. skal vi lyde denne røst, eller skal vi voldsom bortstøde den følelse som griber os, adsprede de alvorlige tanker, bortvende øiet fra vort eget billede? giøre det sidste hvo som vil og hvo som tør på sin egen fare, jeg tør og jeg vil det ikke1) ... til sige sandhed om livets vilkår, men jeg har lært at bekymres alvorlig derfor; ikke dyb visdom som jeg skulde have udgrundet, er det jeg lover, kun hvad jeg kan vide og hvad jeg veed, vil jeg sige, tale om det lys og den kraft og den fred som blev min deel under sjæls bekymring, indbyde hver som har lyst til at eie det samme, til at søge det der, hvor jeg fandt det, hos gud og i hans ord. hvo som ei vil finde det der, han vandre sin egen vei, men han vide kun dette, at sandhedskiærlighed har han ikke annammet, thi hvo som elsker sandhed, han haver sin glæde deraf, at han kan finde den, var det så
1 to linier overstreget i ms.: "jeg ståer for eder i de unge dage og må vel tykkes udødelig. jeg har lært at".
end i den mest eenfoldiges ord i den mest foragtede bog. at en sådan bog, at bibelen er den sandheds og krafts, den lysets kilde på jorden, til hvilken jeg vandrer med dem som vil følge, det kan, det må de alle vide, thi jeg er, jeg vil ikke være andet end guds ords tjener, jeg veed der er ingen anden sand opløsning på livets gåde end den, at gud har givet os det evige liv og dette liv er i hans søn, hvo som haver sønnen haver livet, hvo som ikke haver sønnen, haver ikke livet.
dersom jeg da ikke flux oplader den hellige bog og holder troen frem, da er det ingenlunde fordi jeg haver noget at sige som den ikke veed som den ei har lært mig, ei heller jeg tvivler om det ords kraft, som sejrrigt drog giennem tiderne og som har indtaget mit eget vantro hjerte, hvo som læste min skrift eller hørte mig i kirken veed, at jeg forsmåer verdslig viisdoms overtalende ord, at jeg ei skammer mig ved christi evangelium og tiltroer det forborgne kræfter. men, jeg veed hvorledes tidens selvkloge have forvirret hjernerne med falske og tomme tanker, hvorledes de have tildækket menneskets inderste, hvorledes de have blandet løgn og sandhed, hvorledes de have indbildt os at sandheder der først nu ere blevne klare modsige de hellige skrifter, hvorledes de forvirrede og forvanskede skriftens klare mening. disse ting veed jeg og jeg veed at fornuften er fremgået et skridt på sin lange bane, at sålidet 1 den er fra at kunne begribe gud og hans evige værelse, sålangt den end er fra den fuldkomne erkiendelse, som kun opgåer når det stykkevise afskaffes, så kan den dog nu langt bedre end forhen adskille sandhed og løgn, så kan den dog nu langt bedre forståe sig på det inderste i os, langt bedre erkiende sin trang til oplysning fra oven. disse visheder er det som drive mig til at tale her, til først at udsige mine tanker om mennesket som han ståer for det indvortes øie og om hvad han formåer i de åndelige ting, og dernæst til at vise under hvilke betingelser guds ord kan opklare mørket, i hvilken mening det kan være sandhed at fornuft og åbenbaring komme overeens.
om disse ting agter jeg, vil gud, at tale så tydelig og eenfoldig som jeg det formåer, thi det veed jeg, at sandhed som angåer alle, må og kunne udsiges forståelig for alle som have sandhedskiærlighed og derved opladt sind og opmærksomt øre. det har jeg også fornummet, når jeg stred mig igiennem de tiørnelunde med hvilke
1 opr.: sålangt, overstreget og rettet.
vor alders fleste såkaldte philosopher indhegnede hvad de kaldte sandheds borge, at det er kun vildfarelse der hyller sig i de mange selvgjorte eller fra alle verdenshjørner sammenslæbte ord, enten for at prale eller for at skjule sig og blænde, eller fordi den selv er blind. ei vil jeg her feide på nogen af disse selvkloge grublere; hvor det gåer an, vil jeg ene drage sandheden frem og lade dem beholde deres løgn, hvor derimod vildfarende meninger fra dem have forplantet sig i det store, der vil jeg bestride dem, sådanne som de ere, uden at bryde mig om hvem der var deres fader, og om han avlede dem i denne skikkelse. dette vil jeg også giøre for den sags skyld, at jeg ei vil der skal behøves mere kiendskab til at forstå og dømme min tale end den jeg med føie tør vente hos alle som høre mig.
således har jeg kortelig udsagt, hvad der skal drive os til en sådan vandring, som den hvortil jeg indbyder dem, og betegnet veien på hvilken jeg agter at fremgåe; og nu, hver som ikke skammer sig ved at bede til kiærlighedens og kraftens gud og sandhedens fader. han blande sin bøn med min, at også ved disse taler den levende gud må æres og hans rige udbredes og stadfæstes i vore hjerter.
det som må fordres hos dem, dersom jeg skal have lyst af [at] tale og de af at høre, er den inderlige bekymring for at forståe livets mørke tale, den redelige attrå at indtages af sandheden og det enfoldige øje til at kiende den, disse ting kan det ene menneske ei give det andet, og uden dem er sandheds tale os en dårlighed eller farer igiennem os som ord af ubekiendte tungemål, hvis klang vi kan skatte men hvis mening er os forborgen eller i det højeste tjener den os til et tankespil, og for alt sådant vilde jeg nødig røre tungen. dog det fåer at være som det være kan, min skyldighed er at tale sømmelig, det vorder deres sag, hvordan det høre[s], og mig størker den urokkelige vished at vort arbejde i herren kan ikke være forfængeligt.
idet vi da tage os for at betragte mennesket og betænke hans vilkår, da spørge vi billigen først om synets og tankens redskaber, om det som volder at vi kan have nogen kiendskab og føre nogen tale 
 
256
om disse ting. det er vitterligt for os, at vor udvortes skikkelse og alt udvortes vorder os bekiendt ved det vi kalde vore sandser. ei vil jeg her tale om disse udvortes redskaber eller menneskets legemlige bygning, thi om disse ting veed jeg ei meer end alle andre, ei heller vil jeg tale om det, som mange have meent at alle de menneskelige begreber og forestillinger avledes igiennem disse redskaber, jeg vil kun i forbigående spørge om vort indvortes også annammer sit eget billede og begrebet om sig selv igiennem de udvortes redskaber, og da begynde med det, som alle må tilståe at inden i os er noget meer end det vi slet kan kalde liv, uden hvilket vore sandser vare forgiæves, at vi inden i os må oplede de egenlige grundvolde for det vi kalde vort åndelige liv. imidlertid er det venteligt at der må være lighed imellem det udvortes og indvortes, at det ene må på en måde svare til det andet, siden de ståe i stadig vexelvirkning med hinanden, og vi kan derfor rettelig kalde dette indvortes med samme navn sandser, da det at sandse betyder al den idræt, ved hvilken vi erholde kiendskab og begreb, ja er i det hele udtrykket for al annammelse af indtryk, ligesom ordet synes opkommet ved en sammenføining af det vi skulle annamme, nemlig sandhed og vor ypperste sands som er synet, hvilke[t] da ståer for dem alle, og ordet sandse lyder som at see det sande. spørge vi nu, hvilke de indvortes sandser ere, da tænker jeg vi skulle vel enes om tallet, endog man i de sidste tider sønderhuggede det indvortes i såmange dele som om man havde til hensigt, at det aldrig skulde samle sig. vi har jo vel alle hørt tale om fornuft og forstand, om føleevne og begiæreevne, om indbildningskraft og hukommelse, om smag og behag og alle de ting, hvorom der siges man ei skal tviste. jeg mener at ligesom de udvortes fem sandser egenlig kun ere tre, så også de indvortes. jeg siger de udvortes ere egenlig kun tre, nemlig syn, hørelse og følelse, thi smag og lugt ere kun de fineste yttringer af den udvortes følelse. jeg vil lade det ståe ved sit værd, om vi egenlig have meer end trende udvortes sandser, om ikke smag og lugtelse må agtes for det fineste af den udvortes følelse, men det er vist at de tre sandser hvilke vi kalde syn, hørelse og følelse i al fald ere de vigtige sandser, thi det veed vi alle, at smag og lugtelse kan såre svækkes ja reent forsvinde, uden at mennesket derfor er stort mindre dygtigt til verdslig end sige åndelig bestilling. spørge vi nu om de indvortes sandser, da mener jeg det er uomstødeligt at vi kun have tre sådanne, hvilke 
 
257
svare til syn, hørelse og følelse. synets indvortes sands er det vi kalde indbildningskraften eller phantasien og begge ord henvise efter deres tungemål til det samme. standse vi ved vort eget mål, da finde vi, at indbildningskraft må være den evne ved hvilken vi kan indbilde os noget, annamme og beholde billedet af noget, og her vil vi på veien tage den bemærkning med at det er gået med ordet indbildning og indbilde som med digt og digte, de have i folkemunde ved uforstand og de evners misbrug de betegne, fået en betydning der ingenlunde ligger i dem, betydningen af løgn. vi mærke dette ved at see hvorledes f. eks. luther brugte ordet einbildung, hvoraf vort indbilde er gjort, thi han ønsker så mangengang, at folk vilde indbilde sig sandheden. vi mærke det også ved at give agt på vor egen talemåde, thi enddog vi ved at sige, han indbilder mig dette eller hint, og endnu mere han bilder mig eller sig noget ind, altid tænke på noget usandt, så viser dog selv det, at vi ei sjelden sige, han vil indbilde mig en løgn, at indbilde og lyve ei fra først af var eentydige, men det sees end bedre deraf, at vi ved indbildningskraft forståe en evne, som vel let og tit misbruges, men dog er uundværlig til al åndelig syssel. dette siges her med, fordi jeg i det følgende vel nødes til imellem at bruge det ord som et ligegyldigt, det er som et der bemærker en indvortes livsyttring, der bliver god eller ond ved sin retning. vel er det sagt at ord giælde som penge, men når nu en penge ved uforstand var kommet i omløb for en værdie der ei svarede til dens rette indhold, måtte det vel kaldes sømmeligt at opfriske præget og bruge den efter sin værdie. det vilde være en upasselig udskeielse, om jeg her vidtløftig vilde betragte vort tungemål fra dette stade, men da mange ansee min talemåde for søgt og tvungen, fordi jeg søger at indtvinge nogle glemte eller forsmåede ord i vor skrift og vise snyltegiæsterne til dørtærskelen eller vel ud af døren med, så er det passeligt at jeg herom siger et par ord. vi veed at i de to sidste århundreder blev det vane indenfor gudelige bøger at bruge mange fremmede ord, og at disse især vare mange, når man skrev om menneskets indvortes vilkår, fordi den eneste danske skrift herom kun var en eftersnak. i det sidste halve århundrede og lidt derover tog man sig vel for at rense skriften, men bar sig for det meste keitet ad. man stirrede kun på de fremmede ord og søgte at fordanske dem, uden at agte stort på at mangengang var så at tale, kun hænderne esaus men røsten jakobs, og næsten altid glemte 
 
258
man at spørge om også de virkelig danske ord beholdt deres egen mening i den ny sammensætning, eller om de passede sig for danske øren. man gav sig til at adskille de ord, som syntes at udtrykke eet og det samme, eller beslægtede tanker, og medens den forstandige og skarpsindige sporon 1 rådførte sig med bibelen og andre gamle bøger, adskilte de fleste ligesom tydskerne, ofte uforstandig, adskilte lignende eller tilsvarende ord. endelig forjog man af bøgerne mange ord som bruges i daglig tale, kaldte dem uædle, og optænkte eller borgede andre ord som skulde betyde det samme. således er det gået til at vore fleste bøger, især de som vil hede grundige og philosophiske, have fået et adelskab der forbyder dem al omgængelse med menig mand, og den som vel forstod gammel dansk og kunde tale ret om alt menneskeligt på modersmålet, måtte så godt som lære et nyt sprog, for at forståe bøger som kalde sig danske. sligt er dog vist ligeså dårligt som usømmeligt, thi et sprog, der uden synderlig fremmed blanding udviklede sig til et bekvemt redskab for digtere, historikere og læger, ja på hvilket den hele bibel er for halvandethundrede år siden flydende oversat, det kan ikke være udueligt fremfor andre til at udtrykke hvad der også har hjemme her, og dertil hører dog vel både det hele menneske og tanken om dets vilkår. at bruge andre ord om bekiendte ting end den daglige tale, er urigtig, når denne ikke kan overbevises om vildfarelse, og beviset er ikke fuldendt, førend man fremviser et andet ord enten fra forrig tid eller af ægte dansk herkomst, som bedre udtrykker meningen, thi dets mislyd eller misbrug kan intet afgiøre. lyder et ægte dansk ord ilde i et ægte dansk øre, da skal det vist lyde så, og misbrugen skal modig bestrides. at adskille meningen af beslægtede eller besvogrede ord og overalt at udgrunde ordenes rette mening, er visselig ingen unyttig eller ringe syssel, men dertil udkræves et indvortes øie, en indvortes erfaring og en kundskab om sprogets gamle skikkelse, som endnu ikke har været forenede hos nogen af vore sproggranskere endsige hos de andre forfattere, der have behandlet sproget som deres eiendom uden at kunne håndtere det således. uden at tiltro mig hvad der udkræves til at give mit sprog den fornyelse, det så hårdt trænger til, kan jeg dog indsee dårligheden af mange skilsmisser og rigtigheden, ja i en bestemt tale, nødvendigheden af andre; hvor
1 i. g. sporon udgav 1775-92: eenstydige danske ords bemærkelse.
misforstand er ei stort at befrygte, følger jeg denne indsigt, og da jeg ei har havt stunder til at fremlægge mine grunde offenlig, må jeg tåle at mange ansee for en grille, hvad der er vel betænkt, og trøste mig ved, at de som [have] evne og villie til at tænke efter, vel komme efter grunden. hvor jeg derimod i denne tale afviger fra den almindelige mening, må jeg kortelig sige hvorfor, da det står i forbindelse med tankegangen selv.
således gjorde jeg ved ordet indbilde og indbildning og jeg måtte, fordi jeg ved indbildningskraft som sands forståer vor hele bekvemhed til at have forestillinger. her opklarer sig en af de almindelige skilsmisser, den imellem indbildningskraft og hukommelse, og vi indsee let at de ei ere to adskillige evner men at hukommelsen kun er en deel af hin, eller rettere en af dens ringere mere bundne yttringer. det udvortes syn er nemlig indbildningskraftens mest indskrænkede yttring, for [at] indbildes ved det må tingen være legemlig og i en vis nærhed i rummet. ved hjælp af hukommelsen kan vi fremstille en ting af en hvilkensomhelst afstand i rummet, endogså ting som ikke mere siges at være til, men ere forsvundne i en forbigangen tid, ja selv ting der kun vare til inden i os som tanker og følelser, men de må alle engang have været tilstæde enten for de udvortes sandser (sandsernes udvortes) eller inden i os. den høieste yttring af indbildningskraften er derimod når vi forestille os noget, som aldrig var tilstæde enten udvortes eller indvortes, såsom fremmede lande, længst henfarne mænd useete begivenheder, tings usynlige vilkår, alt usynligt. mange bemærkninger møde os her om de forskiellige grader i hukommelsen, ja dens adskillige slags og om den store adskillighed selv i indbildningskraftens høieste yttring, men de vilde lede os fra hovedsagen, og det mærkeligste ville vi tage med på sit sted, når vi komme til poesien. her er det os nok at indsee at alt, hvad der er forestillingens redskab, fra det udvortes syn indtil det dybeste, fineste digtersyn, udgiør en eneste hoveddeel af mennesket, som bedst betegnes ved ordet indbildningskraft. den anden hoveddeel kalde alle følelse, thi således kaldes den udvortes berørelse og således den indvortes rørelse, ja såre passende bruge vi ordet indtryk næsten udelukkende til at betegne begge følelsers yttring, thi ligesom vi altid tænke os indbildningskraften i forhold til noget fraværende således følelsen altid i forhold til noget nærværende.
vistnok må følelsens yttringer adskilles for betragtningen efter 
 
260
indtrykkets størke og øvrige vilkår, men alt det, hvormed vi modtage indtryk, bliver dog een og samme sands nemlig følelsen. noget måe imidlertid her omtales kortelig, nemlig det vi kalde ahnelse og indvortes smag, thi disse svare til lugteisen og den udvortes smag, og synes derfor med mest føie at kunne adskilles fra følelsen, ligesom man virkelig har regnet smag til forstanden, eller gjort den til noget for sig selv. hvad en ahnelse angåer, da er det åbenbart at den hører til følelsen og kaldes derfor også efter tydskernes måde en forudfølelse, thi det er hverken meer eller mindre end modtagelsen af et indtryk, skiønt indtrykkets årsag her er mindst kiendelig tilstæde. ordet at ahne og ahnelse er såre bekvemt til at udtrykke dette, hvilket vi forståe ved at eftertænke dets herkomst og slægtskab. endnu siges på visse steder i daglig tale ikke det ahner, men det ånder mig, og vi kan ei tvivle om, at denne udtale er den rette, da et ord der ellers synes fremmed for sin bemærkelse, her sees i det inderligste forbund med den, og vi såre let kan begribe forandringen, som er fremkommet, dels ved en læmpning efter tydsken, dels derved, at ånd endog i gamle bøger på islandsk viis skrives and og endnu af mange blandt almuen udtales så, navnlig derved at man vilde undgåe sammenblanding med det endnu brugelige ord at ånde, fordi man ikke indsåe, det var et og det samme ord. denne bemærkning er ingenlunde tom, thi vi veed at vind i det udvortes og ånd i det indvortes svare til hinanden, og ligesom nu lugteisen er aldeles afhængig af vinden og har sit navn af luften, er det høist passeligt at den indvortes sandsning der ene afhænger af en lignende viftning benævnes efter ånden. om smag bør henregnes til følelsen kunde synes mindre afgjort, da det synes at være en dom, altså yttring af en ganske anden evne; men når vi betænke os må vi vel finde at den indvortes sålidet som den udvortes smag er nødvendig forenet med bevidsthed om grunde, ja at meget mere mange som have en god smag slet ikke kan giøre rede for dens grundvold. smag er altså også kun en modtagelse af indtryk og hører til følelsen, skiønt den ligesom den udvortes smag ligger på sandsers grænse.
den tredie sands, som nærmest svarer til hørelsen eller rettere i sin nederste yttring er hvad vi egenlig kalde hørelse, kalde vi vel bekvemmest forstand og dertil hører alt i os ved hvilket vi modtage begreber. at her også må være adskillighed er ligefrem, men derfor have vi ligesålidt lov til at giøre forskiellige evner deraf, som at 
 
261
giøre skarp og tung og uagtsom hørelse til forskiellige sandser, thi skarpsindighed er jo således kun en skarp, lydhør forstand o. s. v.
ere nu disse ting sande og er det vist, at der i vort indvortes liv intet findes som jo må henregnes til følelse, indbildning og begreb, da er det også vist, at vi kun have disse tre indvortes sandser hvis yderste ender ere udvortes tilsyne.
hvad vigtigt her kan siges om, og om det synes imod dette er vel, at menneskets indvortes liv her kun er betragtet som noget lidende, som noget der modtager ikke som noget frit virkende. vistnok er jeg et svar skyldig herpå, men at give det udførligt her vilde være for tidligt og mere indvikle end udvikle; det må være nok at bemærke at mennesket ei allene er bekvemt til at modtage indtryk, begreber og forestillinger fra noget som han måe adskille fra sig selv, men at han også kan have følelse af, begreb og forestilling om sig selv, om al sin sandsning og om hvad den har at betyde, med et ord, at mennesket kan, hvad vi såre passelig kalde sandse, fordi han ikke blot er levende, men er sig sit liv bevidst, han kan ikke allene modtage en sum af forestillinger, begreber og følelser, men samle dem i en eenhed og skatte og vurdere dem. ligesom vi udvortes have talen der er mægtig til at samle og forkynde, således er der noget i os som kan udsige det indvortes ord, af hvilket det udvortes skal være en gienlyd, og vort brugelige udtryk for denne bestilling er at tænke, ligesom vi vil kalde denne evne fornuft.
det indsees da let at endskiønt vi må adskille fornuft og forstand, ere de dog ligeså uadskillelig forbundne som tale og hørelse, fornuften hviler på forstanden og dens dom indeholdes deri ligesom ordet i hørelsen, fornuften udsiger kun det forståede. klarere vorder dette, alt som undersøgelsen rykker fremad, og vi ville dennesinde slutte med en bemærkning, som hører hid, men også rækker langt videre end vi endnu ere komne, den nemlig at følelsen er vilkåret for alle livets yttringer, livets eneste grundvold. betragte vi mennesket udvortes, da see vi jo at han kan miste syn og hørelse og endda være aldeles levende, men med følelsen udslukkes livet, vi mærke også, at endskiønt det synes som der var den skilsmisse mellem følelsens sands og de andre sandser at disse ståe i forhold til noget fraværende den til noget nærværende, så er dog følelsen betingelse for deres yttring. øiet kan ikke see uden et nærværende lys, øret ikke høre uden en nærværende lyd.
betragte vi mennesket indvortes, da finde vi det ligedan, indbildningskraft og forstand kan være som forsvundne, og vi sige endda at mennesket lever, men kan han ei længere modtage indtryk, da kalde vi ham død med rette og tillægge ham kun et skin af liv indtil følelsen også udvortes aldeles ophører. vi må også tilståe at både indbildningskraft og forstand hvile på følelsen; thi bevidstheden om liv er jo en følelse et indtryk, og uden den er jo al livsyttring utænkelig. visselig, det er ligeså umuligt indvortes som udvortes at see eller høre uden at oplade øie og øre, og uden ahnelse af lys og lyd oplades de visselig aldrig.
det var i den forrige time vor idræt, at betænke menneskets egenskaber, og han ståer da for os som en skabning med bevidsthed, med mærkelige sandser og evne til at sandse, til at bemærke sine vilkår og bruge dem i en vis hensigt. nu er det tid at spørge hvilken hensigt mennesket bør have og hvorvidt denne kan opnåes. jeg vil ikke her tale om den hensigt at vedvare, som mennesket har tilfælleds med de umælende og som med al føie må kaldes hans nærmeste hensigt, da livet selv er betingelsen for al livsyttring, følgelig for opnåelsen af enhver hensigt med mindre denne var tilintetgiørelse. den ligefremme og fra dette stade den høieste hensigt mennesket må have er derimod at forståe sit liv. vel veed vi at mange mennesker ei have denne hensigt, at de nøies med at forstå sammenhængen mellem enkelte dele af tilværelsen, såsom mellem de udvortes sandser og de ting som falde i dem, eller imellem visse forestillinger, begreber og følelser, de vil være ubekymrede om livets egenlige vilkår og ønske kun forstand på hvad der under livets forborgne løb vækker behagelige og fjerner ubehagelige fornemmelser, forstand på hvorledes hine skal erholdes og beholdes, disse undgåes eller fortrænges. ja, der er endog mange mennesker som slet ikke stræbe efter forstand på nogen ting, men lade denne ligesom de andre sandser annamme, hvad der påtrænger sig, og sysle kun med deres tanker for [at] vorde dem kvit, når de er til besvær. her indsee vi ret hvorledes følelsen, ligesom den er livets grundvold også er dets behersker.
ligesom mennesket er udvortes dødt når hjertet holder op at slåe, således er han indvortes død, når hjertet ikke slåer for noget, når intet er ham kiært, og det er umuligt at det menneske som intet elskede, kunde umage sig med at forståe noget, ja en sådan tilstand er uforenelig med begrebet om liv. hvad nu et menneske elsker, det og kun det vil han sysle med, og hvad han elsker høiest afpræger sig i hans virksomhed i hans liv, såvidt (?) det udgåer indenfra, det skaber hans synsmåde for livet. på denne sandhed beroer det som vi sige og veed af erfaring at fordomme og lidenskaber, smag og behag forblinde os, at de beherske de fleste menneskers forstand. en følelse, en kiærlighed, thi det er udtrykket for grundfølelsen i os, såvist som vi elske det første vi føle, os selv, had opståer først når noget møder os, som vi ansee for fjendtligt mod det vi elske, det er en virkning af vor kiærlighed og alle andre følelser indeholdes heri - en kiærlighed altså må det være som driver os til at ville forstå livet, og det er kiærlighed til sandhed. meget var her at sige om sandheds begrebet, og om kiærlighed til den, hvorvidt de ere os medfødte, og om den kiærligheds grader; men dels opsættes det bedre til siden, dels kan det her forbigåes, da ingen af os tvivler om, at den som skal umage sig for at kiende sandhed må elske den, det er nok at erindre at sandhed må ikke allene være os kiær som andre ting, men over alle ting dersom vi skal være duelige til at efterforske den, thi er noget os kiærere end sandheden, da må det tidlig eller sent under granskningen komme i strid med sandheden og forblinde vore øine for den. men når nu et menneske står og tør sige med sandhed, jeg elsker sandhed over alle ting og ønsker derfor inderlig at vide sandhed om mit om menneskets gådefulde liv, hvorhen skal han da vende sig, og hvilke hjælpemidler har han til at finde sandhed, det er det store, det vigtige spørgsmål hver sandhedsven må giøre med fuldt alvor og gientage med inderlig bekymring, dersom han ei formåer at svare fyldestgiørende: hvorhen han end vender sig udad eller indad, vil han, i det mindste ei i vore dage, finde noget sikkert hvilested uden i bevidstheden om hans eget liv. jeg lever, jeg er til, dette må være ham vis sandhed, eller han må erklære for umuligt at finde sandhed, ja han må erklære det for umuligt at søge sandhed, thi det er jo en livsyttring; han må fornægte sin følelse og sit liv og dermed giøre sig selv til løgner, da han måtte indrømme tilværelsen af en følelse uden hvilken han ei kunde nægte livet. man 
 
264
må vel kalde det dårskab at svare på en tale der kun synes at kunne føres af galne folk, imidlertid er det i vore spidsfindige dage ikke så, thi vel veed jeg ingen som har nægtet sin tilværelse ligefrem, men endeel grublere have nægtet og nægte legemets virkelighed hvilket er hardtad ligeså dårligt og en ligedan trods mod den umiddelbare, ubedragelige følelse, mod det indtryk vi selv giøre på os selv, at vi ere til ligesåvel udvortes som indvortes. meget lod sig sige om denne dårskab ved hvilken grublerne undergraver det eneste stade hvor mennesket kan have fodfæste, og man forvildes fra sandhed, men da denne grille ingenlunde er almindelig, må det være nok at have nævnet den, og dens tomhed vil siden af sig selv vorde åbenbar. har nu mennesket den vished at han er virkelig til indvortes og udvortes, da veed han også, at alt hvad som falder i sandserne er virkelig til, og nu kan han først begynde fra et fast stade at grunde på tilværelsens vilkår, thi vilde han ei indrømme andet end sin egen forstand vis tilværelse, da stod han som den, der vil vorde klog ved at høre, men nægter lydens virkelighed, thi forstanden er det indvortes øre og har intet af sig selv. men er det nu nok til at fåe sandheds kundskab at høre, eller er en skilsmisse fornøden og formåer mennesket at giøre den. om det første fåer mennesket ufeilbar oplysning ved at høre på følelsens ubedragelige vidnesbyrd om hans eller ifaldt man vil om sin tilværelse, thi da forståer han at om nogen sagde: den følelse var ikke til, i samme mening, som den påståer sin tilværelse, da lade disse påstande sig aldrig forene, kun den ene kunde have ret, og således forståes det at der kan være en uforenelig modsætning til, sandhed og løgn, og at der er løgn til overbevises han om ved den vished, at han i sig selv har hørt noget betvivle eller nægte hans egen tilværelse. med den vished begynder han da sin granskning at noget kan ikke både være og ikke være i samme mening, og det kalde vi modsigelsens grundsætning. at denne grundsætning er en nødvendig grundvold for al skilsmisse, og tænkningens grundlov, der hviler på den grundfølelse at vi ere til, derom kan ikke tvistes, thi den som vil nægte det må påståe, at man både kan leve og ikke leve i samme mening, han må indrømme at vor påstand om umuligheden af de bestemte modsætningers eenhed slet ikke nedrives ved hans påstand af det modsatte, ja han må indrømme at hans påstand ingen påstand er, at han ikke har sagt, hvad han har sagt, at han ikke kan tænke eller tale, at der aldrig har været 
 
265
noget liv eller nogen livsyttring til, skiønt det er til. man må vel svimle ved slige tanker, der i dårekisten have deres hjem, men i vore dage er det såre nødvendigt at giøre sig det selv ret klart, hvad der er ligeså vist som vort liv, hvad der er tænkningens nødvendige grundvold, for at, når nogen som siger han vil forklare livet og vidne sandhed, men dog påståer noget, der som sandhed måtte giøre al sandheds erkiendelse umulig, vi da ikke lade os blænde af kløgtige slutninger og klingende ord, men holde hardt ved vore visheder og forkaste uden videre hvad der åbenbar modsiger dem. det spørgsmål som er det første et betænksomt menneske må giøre sig, ja som ikke allene tilbyder men pånøder sig og indeholder hardtad alt spørgeligt i sig, er dette: hvis ere vi? ere vi vore egne eller hvis. jeg siger dette er det første og fornemste spørgsmål, og hvo som tvivler heri, betænke, at vi her spørge ei allene om vort ophav, men også om, hvorfra vi skal modtage vor bestemmelse i det enkelte i det hele, om hvorhen, hvorledes og hvorfra. ere vi vore egne, råde vi os selv, tør vi tillægge os egenlig frihed og uafhængighed. at vort udvortes ikke er uafhængigt, det veed vi, thi den hele udvortes sandsning beroer på det sandselige, det som falder i sandserne og på den indvortes sandsning, men er da denne uafhængig? i sin retning udad ingenlunde, det veed vi, men ikke heller i det indvortes, det kan vi forståe. når indbildningskraften indbilder os noget usynligt, hvilket er dens høieste, mest ubundne yttring, men såsandt som den ikke frembringer, men kun forestiller, må den være afhængig, afhængig af det, hvis billede den forestiller. vel har man talt meget om den fri skabende indbildningskraft, men når vi tale alvorlig, kan vi dog ikke mene dermed at dens forestillinger er billeder af intet, da vi ikke engang kan forestille os et intet. denne betænkning lærer os da, at dersom vi kan indbilde os noget usynligt, må der også være noget sådant, og at indbildningskraften også i sin mest ubundne yttring dog er fundet afhængig, at den ikke har billedets grundvold i sig selv. hvad nu forstanden angåer, da er dens indskrænkning endnu forståeligere, thi et begreb uden noget begribeligt, er netop ligeså utænkeligt som en hørelse uden lyd. er da fornuften uafhængig? ingenlunde, thi vi have jo hørt og kan forstå, at ingen skilsmisse er mulig uden der er noget at adskille, ligesom ordet umuligt uden begreb om ord. disse indvortes sandser eller evner er da upåtvivlelig bundne i deres yttring, hvad der kunde synes frit er ene 
 
266
deres selvbevidsthed, men den er jo i følelsen, og her see vi ret klart, hvorledes det ganske menneske er afhængigt af følelsen. er nu følelsen uafhængig? da den beroer på indtryk, synes det en modsigelse at påstå det, men når vi betænke at grundfølelsen som er selvbevidsthed kan kaldes et indtryk af sig selv på sig selv, er det så langt fra at vi kan nægte følelse som sådan uafhængighed, at vi ligefrem må tilstå den samme, thi var følelse ikke uafhængig, da måtte den være afhængig af noget som var til, men nu er følelse grundvold og betingelse for alt det som er til, altså er den uafhængig, medmindre man med nogle drømmere vil sige, at alt det som er til har sin grund i noget som ikke er til, i et noget, som er et intet, som både er og ikke er i samme mening, hvilket vi veed er ligefrem stridende mod al tænknings grundlov, modsigelsens grundsætning. spørge vi derimod om følelse i det enkelte, da veed vi at ikke allene een følelse er afhængig af den anden som had af kiærlighed, men at såsnart det er kommet til livsyttring, er følelsen aldeles afhængig af indtryk der på en måde må kaldes fremmede. det egenlige spørgsmål bliver da her om grundfølelsen i mennesket, menneskets selvbevidsthed er uafhængig. herpå må vi vel alle uden at lang betænkning giøres behov, svare det bestemteste nei, thi åbenbar har vor bevidsthed en begyndelse og er således afhængig af tiden, vi veed at vi har været til førend vi endnu havde nogen forestilling om noget, og galenskab vilde det da være om vi søgte vor tilværelses grund i os selv. men, hvor skal vi da søge den, hvor var vort liv skjult førend det åbenbaredes for os selv, hvad har virket denne åbenbarelse? at vort liv er udsprunget af vore forældres, det er ingen erfaring vi med bevidsthed have gjort, men at vi igiennem dem ere blevne udvortes åbenbarede, komne til verden, det er en vished hvorom vel ingen fristes til at tvivle, og det er da nødvendigt at eftergruble hvorpå den egenlig beroer. at den imidlertid beroer på følelsen er vist, thi vi kan meget vel både forestille og tænke os en anden oprindelse. må vi nu søge vort livs nærmeste grund i vore forældre, da ile vi tilbage ved indbildningskraften, og en utallig række af fødseler opstiller sig for os, men kan denne række være uendelig, nødes vi ikke til at standse og forestille os nogle første mennesker, der ei ere komne til verden på samme måde som vi? jeg mener jo, dersom vi ellers her vil finde mindste oplysning om vort ophav, thi den blotte gientagelse af vor egen fødsel lærer os intet; jeg mener også 
 
267
jo, fordi alle fødte mennesker vare afhængige af tiden og den uafhængig af dem; da den nu hørte til deres liv, som dets betingelse, må vi vende øjet fra dem til den og spørge om den også var deres livs grundvold, og hvad vi end ansee os beføiede til at svare, må vi indrømme en begyndelse af det menneskeliv der var afhængigt af tiden. vil vi da kalde tiden menneskelivets grundvold, må vi også tilståe, at der vare første mennesker, mennesker som ei fødtes af forældre men bleve levende ved tidens umiddelbare indtryk. vi betragte da tiden som noget selvbevidst, levende med kraft til at forlene liv og tage det igien, og indbildningskraften savner intet for sin egen skabning. såmeget er vist, at vi indsee nødvendigheden af at sætte menneskelivets grundvold udenfor menneskeslægten. vel synes dette at kunne undgåes ved at sætte de første mennesker som tidens skabere, men det gåer ikke an, thi vare de dens herrer, hvorledes bleve de da dens slaver, dens føde, thi den har jo opslugt dem. men gåer det da an at giøre tiden til livets grundvold? følelsen siger nei, men kan vi forståe at den har ret, veed vi hvad tiden er? det er vist, at vi sige om tiden, at det er den som forandrer det foranderlige, og allerede her see vi tiden i sin virksomhed afhængig, der må være noget foranderligt, før den kan virke. livet må allerede være, førend tiden kan virke derpå, men vi veed også at vi ikke mene tiden er noget levende med egen kraft, vi veed at den ei kundgiør eller kan kundgiøre sig for vor følelse, hvilket den måtte kunne hvis den var livets altså følelsens grundvold, vi veed at vi fåe begreb om tiden, kun ved en forestilling af indbildningskraften, og at vi ved den ei kan forstå andet end den grundforestilling som er nødvendig for indbildningskraftens yttring, at den er jordlivets mål. slutningen heraf bliver da kun denne, at vi ikke ere af os selv, siden vor bevidsthed har begyndt, thi skulde vi have givet os selv en bevidsthed, vi engang ikke havde, da måtte vi været et selv, havt bevidsthed førend vi havde den, hvilket er umuligt. vi må søge vort livs nærmeste grund i vore forældre, uden dog derved at fåe oplysning om vor bevidstheds ophav, thi vore forældre som vor bevidsthed vågne i tiden uden at forståe selv hvorledes. tiden, som ikke er noget i sig selv men kun et mål i livets tjeneste, kan det ei tillægges, og vi drives da tilbage til de første mennesker, giøre det spørgsmål om de, uden at fødes dog kom til verden, slumrende som os eller med vågnet bevidsthed? på dette stade må vi vel lade dette spørgs-
 
268
mål uafgjort, men det indsee vi, at kom de til verden som vi, da kom de ikke af sig selv, og deres liv måtte i det usynlige have en grundvold der var sig selv bevidst og eiede i sig grundvolden for alle menneskelige forestillinger, begreber og følelser. forestille vi os derimod stammeforældrene som vågne, da [må] vi enten giøre samme slutning om deres ophav eller sige de vare uafhængige, vare af sig selv, kom ikke til verden men skabte verden og sig selv i verden. heraf fulgte da to ting, først at der kun kunde være et grundmenneske, thi kun een kan være uafhængig, to uafhængigheder er en modsigelse, thi de måtte jo indskrænke hinanden og være således afhængige af hinanden. kun een kan have alle sine forestillingers grundvold i sin selvbevidsthed. men kan nu grundmennesket have været et sådant, været verdens skaber og sin egen fader? vi kan trygt svare nei uden videre beviis, thi der er vel ingen som troer det, imidlertid måtte visse grublere påståe det, når de skulde være enige med deres andre påstande, og derfor vil vi anmærke, at enten må vi forestille os grundmennesket som en jordboe indskrænket til en vis tid og et vist rum og da var han ikke uafhængig, ja døden har overvundet ham, eller han var blot et menneskemønster, men da var han ikke vor jordiske stamfader, da var han den usynlige skaber.
det bliver da slutningen, at vi ikke uden at modsige os selv kan bifalde anden forestilling om vort ophav, end den at der er over menneskelivet et uafhængigt liv, i hvilket menneskelivet med alle sine evner har sin grundvold. det må vel mærkes, at hvad vi her have gjort, er kun, at vi med forstanden have afhørt indbildningen, og fornuftig adskilt dens forestillinger om vort ophav; vi ere på en omvei komne til den samme slutning som påtrænger sig det alvorlige uforskruede menneske, når han med den forestilling om verden og sig selv i verden, som vækkes ved de udvortes sandser og hans egen bevidsthed om sin begyndelse og afhængighed, føler sig drevet til forestillingen om en usynlig verdens skaber. det er da det såkaldte kosmologiske beviis for guds tilværelse hvilket vi have fremstillet, og forskellen mellem denne fremstilling og den almindelige er kun at vi, istedenfor at slutte fra de udvortes synsting, have sluttet fra synets indvortes sands, og derved have afvæbnet de indvendinger som, så grundløse de end ere, dog kan give skin af sandhed, indvendingerne mod synstingenes virkelighed, det er deres tilværelse i den samme forestilling i hvilken vi ere til på jorden. at indbildnings-
 
269
kraften er til i samme forestilling som vor forstand og følelse, det er derimod uimodsigeligt, og tvinger den os til enten at erklære mennesket for sin egen skaber, eller at antage en levende gud, og kan vi ikke uden selvmodsigelse antage det første, da må vi antage det sidste. herved er synstingenes virkelighed tillige beviist, thi har den menneskelige indbildningskraft sin grundvold i en høiere forestilling, da er alle dens forestillinger indskrænkede til dens indhold, og var det muligt at den kunde have en eneste ny forestilling, en forestilling der ei var billede, da var den i dette stykke uafhængig, men grundlivet havde forloret sin uafhængighed, var indskrænket ved den uafhængige forestilling. man kunde også med føie sige, at da tid og rum må sættes før menneskeslægten, kan de umulig være dens skabelse, og have tid og rum en virkelighed der ei er borget af den menneskelige forestilling, må synstingene også have en sådan, men at udvikle det behøves ikke, og overalt har jeg erklæret, at jeg egenlig slet ikke taler til dem, der til trods for vor ubedragelige følelse nægte legemets og derved de øvrige synstings virkelighed. hellere vil jeg et øjeblik stå stille ved betragtningen af den ganske verden, såvidt den er os vitterlig, det udvortes omkring os og det indvortes i os, betænke at verdens og vort selvs indtryk på os synes med nødvendighed at måtte vække og stadfæste forestillingen om den usynlige skaber, i hvem vi leve og røres og ere 1. jeg vil give dem at betænke, om det er et kiendemærke på forstand at trodse dette vidnesbyrd, om det er hørelsens kiendemærke at være døv mod de stærkeste røster, synets at være blind for strålende lys. jeg vil spørge om det kan være sandhed hvad tidens kloge med såmegen selvtillid have påstået, at forestillingen om en usynlig verdens skaber er mennesket så fremmed, at den kun kan avles giennem lange tider og møisommelig grubien, at barnet ei kan modtage den ligeså tidlig som forestillingen om verden og sig i verden. jeg vil oplade en bog, liden tilsyne, vel lidet læst, men læseværdig, fordi en kvinde, ved sanddru tale om hvad hun erfarer beskiæmmer tidens kloge mænd 2.
visselig det er en skiændsel for vor alder, at en opmærksom kvinde skal som en nyhed fortælle, hvad der lyder til os fra de fremfarne dage, hvad enhver af os burde vide, hvad vel de fleste iblandt
1 ap. gern. 17,28.
2 nogle grundregler ved den tidligste opdragelse. uddrag af en moders tanker og erfaring. udg. v. l. holst, 1812.
os må bekiende, dersom de komme deres barndom ihu, at det visselig ei er de spæde hvis øie er blindt for den usynlige guds navn som han skrev med lys på den udstrakte befæstning, hvis øre er døvt for den guds navn der udråbes af herolden med det høie mæle, at det ei er barnet der finder forestillingen om den usynlige gud for høi eller fremmed, nei at det kun er de voxne, som fremmedgjorte for guds liv, forsmå hans vidnesbyrd og fornægte livets kilde. det er et grueligt tidens tegn, at selv en hjertelig kvinde, som er den sidste der tvivler, at selv hun kunde så forvirres af de høilærdes taler, at hun dulgte det hellige navn for sin spæde, at barnet måtte udvriste det af hendes læber. og dog, jeg kan og jeg vil ikke nægte, midt i bedrøvelsen glædes jeg såre ved at høre moders tale, den klinger for mit øre som et helligt varsel, det er for mig som om vor moder danmark havde fundet sin gud igien og råbte til de selvkloge dårer i syden og vesten: søger dog herren om i kunde føle og finde ham, enddog han er sandelig ikke langt fra enhver af os, thi i ham leve og røres og ere vi, som og nogle af poeterne hos eder have sagt, og vi ere hans slægt, det er for mig som om hun nynnede alt på den helliges lovsang1: himlene fortælle guds ære og den udstrakte befæstning forkynder et værk af hans hånd. dage tale derom med hinanden, en nat underviser den anden, han ifører sig lys som et klædebon han udbreder himlen som et tæppe, han hvælver sine sale i vandene. skyerne ere hans vogn og han vandrer på veirets vinger. han grundfæstede jorden på sine grundvolde. amen.
det er en forunderlig, men unægtelig sandhed, at når vi nævne os selv, når vi sige menneske, da nævne vi en dyb hemmelighed, den dybeste næst gud, dog må det endnu mere opvække vor forundring at man har været barnagtig nok til at indbilde sig, at man begreb sig selv, begreb mennesket, når man aftegnede hans skygge, som et udyr sammensat af modsigelser. hvem kiender noget til hvad man har kaldt psychologie og anthropologie, og veed ikke, at forestillingen han derigiennem fik om et menneske, var den om et
1 jvnf. ps. 19 og 104.
chaos, et virvar af evner og drifter af frihed og trang, af alt og af intet! hvo kan uden harme see på den barnagtige stolthed hos dem der indbildte sig at begribe mennesket, og begreeb ei engang at logiken var en paragraf i psykologien, og at denne måtte være indholdet af al sand philosophie. man mærke vel, det er ikke mangelen på vidskab jeg her eller nogensteds bebreider det attende århundrede, men den rasende, formastelige, og ulyksalige indbildning at det var oplyst og videnskabeligt, at det i sig selv havde et lys der gjorde al anden oplysning ei blot unødvendig men utænkelig, det er den brødefulde forveksling af lys og mørke, hvorom jeg stedse må minde, fordi dens ulyksalige følger ere langt fra at være ophørte, fordi erkiendelsen af hvilket vanvid det var, er det første skridt til sand vidskab, uden hvilket al tale er unyttig. jo mere derfor mine bebreidelser til hint århundrede og min spot over dets oplysning såre og mishage, des ideligere og stærkere må de gientages, thi hvem der såres af [hvad] der rammer hint århundrede, hører på det sted han såres, unægtelig til det, hvem der undskylder det, undskylder kun sig selv i det, og sålænge vi undskylde vor dårskab, komme vi aldrig til vidskab. der er neppe nogen bebreidelse eller spot der jo rammer mig selv i det attende århundrede, thi jeg deelde dets dårligheder trods nogen anden, men jeg føler at hvert sår på disse steder er lægedom for et sandhedskiærligt hjerte, og derfor hverken kan eller vil jeg skåne slige ømme steder hos mine læsere; al skånsel mod løgn er forgribelse mod sandhed, og hvert sår vi give sandheds fiender bidrage til dens seier.
dobbelt nødvendigt er det, i en afhandling som denne at begynde med hårde bebreidelser til de samme dages indbildske vidskab og os selv i den; thi mon vi nu kan afsløre hemmeligheden, mon vi nu kan begribe menneskets vilkår? nei, ingenlunde, og hvad vi især skal vinde ved deres betragtning, er den overbevisning, at vi aldrig vare længere fra at begribe dem, end da vi indbildte os det var grebet, en overbevisning, vi umulig kan give rum uden dybt at skamme os.
man agte det da vel! ingenlunde lover jeg at besvare de store spørgsmål om mennesket, i henseende til hvilke jeg kun hviler og stoler på svarene af sandheds egen mund, men jeg lover kun at vise, hvad den erfaring jeg kan tilegne mig, udsiger om de menneskelige vilkår, hvorlidet disse er begrebne af vore dages viismænd, og på hvilken forklaring de henpege.

mel.   tag det sorte kors fra graven.
som sin hjord på mark og hede
hyrden vogter med forstand,
så de ægte konger lede
folke-mængden trindt om land;
tidens tegn de agte på,
vogte fremfor alt de små,
sørge for, de sig kan nære,
føle, her er godt at være.
han, som alting har at råde.
fremfor alle mild og god,
giver konger af sin nåde,
når vi falde ham til fod;
hyrder efter hjerte hans
beile til den hæderskrands,
som ei visner hen med lovet,
som ei smuldrer hen i støvet.
danmark er kun lav og lille,
fiendevold og fare nær,
håbet har på gud så stille
neppe noget folkefærd,
derfor gud i nåde såe
fra det høie til de små,
bedre hyrder under solen
neppe sad på konge-stolen.
hjorden sorger for sin hyrde,
danmark for sin frederik,
sunket under kronens byrde
vensæl han til hvile gik,
men det folk, han frihed  gav,
fælder tårer ved hans grav —
giør dog, gud, som af guld-årer,
dem i nåde til guld-tårer!
folket i hans første dage
tømde ud en bitter skål:
krig og pest som landeplage,
skiændsel for vort modersmål;
atter truer fienden gram,
byder danmark spot og skam,
vil ei himlen os beskytte,
fædres land er fiendens bytte.
men vor gud, du er den samme,
danmarks trøst fra slægt til slægt:
giør de snildes nåd tilskamme!
tag os i din varetægt!
folkets røst i danevang, 
smeltende i takkesang, 
lad den melde over bjerge: 
gud er danmarks lande-værge!
styrke sin i kiærligheden
folke-drotten fredrik fandt,
dem, som os misundte freden,
seierrig han overvandt;
fred og frihed i vort land
blomstre under christian! 
giv os, gud, i fryd og smerte,
konger efter folkets hjerte!

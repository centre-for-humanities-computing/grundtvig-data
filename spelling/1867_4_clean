de, der vil holde denne tidende i juli fjerdingår, erindres om, at posthusene kræver bestilling og forudbetaling inden 24 juni for at forebygge enhver afbrydelfe i forsendelsen.
ak, danmark, i dit lyse skrud,
som vårens alfer listig væve,
mens, jublende din skjønhed ud,
i sky de glade lærker svæve!
du har dog mørke i dit sind,
du har dog tårer på din kind,
som ingen sol og ingen vind
idag kan klare eller tørre.
du savner af din fædremuld,
hvad tusind års begjær dig levned;
du savner af dit sønnekuld
de bedste, du har sønner nævnet,
som lærte tro og lærte tål,
som villien hærdet fik til stål
i daglig kamp for modersmål
og retten til sig selv at være.
du kan ej længer hvile trygt,
som i din velmagts blide dage;
du nages af en lønlig frygt
for hvad du har endnu tilbage:
at den, der flog dig ulivssår.
skal rane dig din odelsgård;
at. voldført, du i trællekår
skal gange for din fjendes borde.
o, stol på ham, foruden hvem
end ej en spurv til jorden falder;
som tænder lys i mørkets hjem
og livet frem af døden kalder:
som bøjer dybt og prøver hårdt,
men tegner hovmods van? kort;
som blæser magt og vælde bort,
men rejser vældig op den svage.
men fej dog først for egen dør,
om ovenfra du hjælp vil havel
grav op der pund, du spildte før!
kast bort din ladheds krykkestave!
beskik dit hus! omgjord din lænd!
fylk alle dine unge mænd!
i deres rene sjæle tænd
en stærk og enig villies flamme!
da skal forvist den morgen gry,
som håbet for dit øje maler,
da til din kyst fra blodrød sky
med sejersbud valkyrien daler;
da hvad du tabte, vorder dit;
da du skal ånde trygt og frit
og dobbelt glad, for du har lidt
og stridt for din gjenvundne lykke.
den 5 juni 1867.
c. ploug.
der udkom ved påsketid iår et fotografi af grundtvig, hvorunder han havde skrevet de fire linier:
det har endnu slet ingen fare,
han revner af den ros han fik:
„i skjaldskab han de lærdes skare,
i lærdom skjalde overgik!"
jeg kan ikke ret forstå, hvordan disse linier skal, som man siger, have forarget mange selv af grundtvigs venner, med mindre man tør antage, at de har iæst dem meget løselig. med lidt kendskab til forholdene i den første menneske-alder af hans forfatter-virksomhed må man jo let vide, at det var gerne dommen, datidens recensenter med ikke liden vigtighed fældede over ham som forfatter, når de engang imellem tog hensyn til hans skrifter, at af en lærd mand at være, var han ikke uden poesi, og af en digter at være, var han ikke uden lærdom. men nu er det visselig en meget sin ros, at være mere poetisk end de sædvanlig meget lidt poetiske lærde, og at være mere lærd end de sædvanlig ikke synderlig lærde digtere. det betød vel egenlig i recensenternes mund at han var ingen af delene tilgavns.
det er forresten langtfra at være noget nyt vers, men sagtens idetmindste 30—40 ar gammelt, og da oplysningen om, hvor det hører hjemme, ganske vist vil glæde mange, tager jeg mig den frihed, rigtignok uden den højærværdige forfatters minde, at meddele, hvad jeg ved derom. det er nu vel 23 år siden jeg af grundtvig fit lov til at læse og afskrive et dengang allerede temmeligt gult og gammelt kvartblad, hvorpå der stod følgende tre epigrammer:
under øhlenschlægers billede.
så stærk var ånd i vore dage
ej over nogen hovedskjald,
thi han guldharpen slog som brage,
skønt ham kun spas var odins hal.
ja, mage til hans mester-værker
i nutid søger man omsonst,
skønt det er klart af alle mærker,
at misforstand var al hans konst.
under ingemanns billede.
sé her en mand så lig en kvinde,
som uden skam han være kan!
sé her den største digterinde,
der blomstret har i noget land!
som ælvedronning hun tilhyller
med stråhat diademets glands,
som hyrdepige hun omtryller
til krone sin kærminde-krands.
under fit eget billede.
han tænkte nok med nyt og gammelt
at vinde alles gunst — men pyt!
man fandt det ny kun altfor gammelt,
og fandt det gamle altfor nyt.
det har desårsag ingen fare,
han revner af den ros, han fik:
„i skjaldskab han de lærdes skare
i lærdom skjalde overgik!"
rønnebæk d. 6 juni 1867.
c i. brandt.
der er et spørgsmål, som vist mangen en, der har læst om de forskjellige forslag til vor lille krigsmagts ordning, har gjort sig selv, og som dog kun i en ringere grad er kommet fræm under de offenlige forhandlinger; det er det, om det er rigtigst for danmark fortrinsvis at udvikle hæren eller flåden. det vilde vel endog have været rigtigst, om der ligefræm var givet den store forsvarskommission, der nedsattes i begyndelsen af forrige år, og hvis arbejder har øvet så stor indflydelse på sagens senere behandling, den opgave at undersøge og fræmstille: først, hvor stor en årlig pengesum danmark kunde anvende på sin krigsmagt, dernæst, i hvilket forhold denne årlige sum burde deles mellem hær og flåde, og tilsidst, hvorledes hær og flåde derfor burde indrettes. denne vej blev imidlertid ikke fulgt, regeringen forelagde sagen for kommissionen i al almindelighed uden nærmere at påvise opgaven, og kommissionen gik lige til det tredie spørgsmål, uden formelig at klare og besvare de to foregående, om den end lejlighedsvisfræmsatte betragtninger, der stod i forbindelse dermed. dette spor er fræmdeles blevet fulgt af regeringen, da den forelagde sine lovudkast for nigsdagen, og af selve rigsdagen, da den tog sagerne under behandling.
den tankerigtige og fornuftmæssige måde for afgjørelsen af disse sager er således bleven forsømt; men det må straks tilføjes, at det er tvivlsomt, om nogen skade derved er stet. dels griber nemlig de tre spørgsmål bestandig således ind i hverandre, at det er vanskeligt at besvare noget af dem for sig alene (om en vis sum bør anvendes eller ej, må bl. a. afhænge af, om man tan udreite noget dermed, og dette kan atter afhænge af, hvorledes den anvendes, osv.), dels'er de så vanskelige og deres besvarelse altid så tvivlsom, at vi næppe vilde være komne til et sikrere udfald, selv om en anden måde for overvejelsen var bleven valgt.
hvad særlig angår forholdet mellem flåde og hær, da må fastsættelsen af dette væsenlig bero på, hvad man tænker fig vor krigsmagt anvendt til: skal den kun leveres som bidrag til en større stats krigsmagt, når nødvendigheden eller dort eget tarv byder os at være dens krigskammerat, da kan der være god tanke i ganske overvejende at sætte vor kraft på flåden; vi kan da til enhver tid yde en hjælp, der er værdifuld for den, der modtager den, og følgelig kan blive fordelagtig for os, der yder den. er tanken derimod den at forsvare vort eget land, da stiller sagen sig helt anderledes; da bliver det aldeles nødvendigt at have en hær, og en ikke altfor ubetydelig hær, og dermed er det med det samme givet, at vi kun kan anvende en mindre sum på vor flådes udvikling*). efter regeringens forslag vil hærens årlige udgifter beløbe sig til omtrent 3½ millioner, flådens til omtrent 1½ million, eller med andre ord: af den samlede sum, som foreslås anvendt på krigsmagten, skal 7/10 tilfalde hæren, 3/10 tilfalde flåden.
når vi nu skal give en fræmstilling af det ny flåde-forslags hovedtræk, må vi først bemærke, at de to forslag angående hæren og flåden har en helt forskjellig karakter. lovforslaget om hæren indeholder så at sige alt, hvad der vedrører hæren, forsåvidt det er lovgivnings-anliggender: det indeholder bestemmelser ikke alene om hærens størrelse, dens tilgang af menige og befalingsmænd, deres uddannelse osv., men tillige — og det er særdeles vigtigt — om inddelingen i brigader, batailloner, kompagnier o. s. fr., det vil sige: om det grundlag, hvorpå enhver kamp må føres, når hæren skal slås. noget tilsvarende findes ikke i lovforslaget om flåden. det tilsvarende grundlag for kampens førelse vilde jo for flådens vedkommende være bestemmelser om skibene, deres antal, størrelse, beskaffenhed og bestykning. men derom er det meget vanskeligt at give bestemmelser i en lov. forsvanskommissionen havde vel ønsket en besternt flådeplan, ikke fordi den anså det for muligt ufravigelig at fastslå for en længere tid, hvorledes skibene skulde være, men fordi den såe en betryggelse mod uoverlagt vaklen og letsindig overgang fra det ene system til det andet deri, at planen kun kunde forandres ad den findige lovgivningsvej; men i det udkast, som regeringen derefter forelagde rigsdagen, fandtes ingen bestemmelser derom, og som grund dertil anførtes, at „flåde-materiellet er i en overgangstilstand, hvis endelige resultat er så langt fra at kunne overses, at ingen besternt flådeplan vil kunne angives;" allermindst, mente man, kunde der lægges en plan for en flåde som den danske, hvor der kun kan bygges enkelte skibe ad gangen, og hvor de sidst byggede og efter krigsvidenskabens fræmstridt forbedrede skibe altid vil være forskjellige fra de foregående.
enten man nu i loven nedskriver en besternt flådeplan, eller man ikke gjør det, må man imidlertid have lagt en sådan og beholde den for øje ved udarbejdelsen af de øvrige bestemmelser for flåden; thi ellers kommer disse jo til at svæve ganske i luften. det har man naturligvis også gjort, og vi skal derfor her kaste et blik på den danske flådeplan, således som den hidtil har været, og således som den antages at skulle blive.
*) man hører undertiden sagt, at vi „kun" skal have en krigsmagt til at forsvare os med, hvorved man altså går ud fra, at opgaven at forsvare os selv er den lettere og mindre bekostelige, opgaven at deltage i andre staters krigsforetagender den sværere og dyrere. dette er en stor vildfarelse; forholdet er lige det omvendte. til at forsvare 700 kvadratmile af en vis naturlig beskaffenhed fordres lige meget, enten disse 700 kvadratmile tilhører en stor magt eller en lille magt; forsvaret af dem er let, når de tilhører en stat med 7000 kradratmile og tilsvarende indbyggerantal og hjælpekilder; det er den allervanskeligste og byrdefuldeste opgave, når de udgjør en stats hele område. dette er så indlysende, at man må undre sig over, hvor ofte man ser den modsatte betragtning gjort gjældende. endnu mere indlysende bliver det, når man tager et landstykke for sig af endnu mindre omfang: hvis f. e. møen var en selvstændig stat, så vilde den, dersom den skulde indrette sig en krigsmagt til „kun" at forsvare sig med, være nødt til at holde en anselig hær og flåde, som naturligvis vilde være den en fuldstændig umulighed, hvorimod den uden ulemve kunde levere et bidrag til en større stats angrebs- eller forsvars-foretagender, hvad enten dette bidrag nu bestod i en flåde på en dampkanonbåd eller en hær på et kompagni.

da jeg hører, man i bladene skal have begyndt at tage den alvorlige sag om christelig tro og bekiendelse lystig, og i den anledning giækkes med mig, så vil jeg nu, ubeleet, erindre modstanderne om, at det er naturlig mit ømme sted, så de måe ikke vente at kunne kille mig ret længe, for jeg leer høit. da jeg nu er vis på, de nødig vil see de leende på min side, hvad dog, med så latterlig en viisdom, som den jeg har at bekæmpe, let kunde skee, beder jeg dem holde op i tdide, da det er høistrimeligt, at fåer jeg først begyndt at høste med det krumme sværd, som jeg ved denne leilighed nødig vil bruge, turde jeg have ondt ved at ramme mål og måde. denne advarsel kan jeg give, og nogen spot kan jeg tåle, fordi neppe nogen tvivler på, jeg jo fra denne side kan rede for mig; men såsnart jeg seer, der er fare for, at spotten kan overføres fra mig på den kirke, jeg tjener, og den tro jeg forkynder, da vente man ingen skånsel; thi sandelig, det er et ord, hvormed jeg ikke spøger, da drager jeg sværdet og bryder balgen, og hvad der da end times mig, skal kirken dog, med guds hjelp, fåe lov at ståe uspottet, sålænge der er stål i mit sværd og pil i mit kogger!
n. f. s. grundtvig.

hr. gunni busck i brøndby-vester,
han var min eiegode ven,
som han imellem sællands præster
jeg har kun meget få igien,
og det om ham skal mindes længe,
han spared ei på sine penge,
når herren havde dem behov.
to snese år det er nu siden,
da dødt der var i åndens huus,
ja, med lovsangen tav selv kviden,
knap hørdes suk på kirkens gruus,
hvor før i hjertets dybe toner
lovsang vor himmelske forsoner
det hele land hver herrens dag.
dog vilde mildt sig gud forbarme,
alt var hans ånd påny udsendt
med livets ord, med lys og varme,
og livets lys var hos os tændt,
nydannel var en psalme-tunge,
som her en opsang kunde sjunge
til skabningens halleluja.
men sølv og guld har ånden ikke,
og dog behøver skjaldens mund
og skjalde-huset mad og drikke,
så skjalden, som en fugl i lund,
sig måtte med guds-ordet trøste,
at dem, som ikke såe og høste,
dem føder gud alligevel.
det ord fik røst på præste-tungen,
som sig i bjergby rørde da,
i tusindtal af præste-pungen
sølvdalere sprang ud derfra,
derved vedligeholdtes kraften
fra nytårsdag til juleaften
hos skjalden og hans ganske huus.
sangværket til den danske kirke
sålunde frem for lyset kom,
og menighedens psalme-virke
skal minde slægterne derom,
så glemmes mellem sællands præster
skal aldrig han i brøndby-vester,
som kiøbde lovsang til guds huus!
september 1869.
n. f. s. grundtvig,

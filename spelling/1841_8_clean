andepustet fra det höie
gjorde mig til jordens drot,
abekat og papegöie
af mig har en skygge blot:
abe skyggen af mit bryst,
papegöien af min röst,
men mit blik, mit ord og mæle
ei al verdens ravne stjæle.
de umælende herneden,
immer eens, fra forst til sidst,
er, som skoven og som heden,
havet her og klippen hist,
lagt i elementers bånd,
deres liv har ingen ånd;
ene giennem alle tider
til forklaring jeg fremskrider.
döden, som og jeg må friste,
seierrig jeg giennemgåer;
ei blot runer kan jeg riste,
så mit navn med klippen ståer,
men, trods döden, kæmpestærk
end fortsætter jeg det værk,
som, årtusinder tilhage,
yppedes i ungdoms-dage!
hvad mig tidlig randt i sinde,
som det ånden mig indskiöd,
hvad jeg kæmped for iblinde,
da min følelse jeg lod,
det med flid jeg pönser på
nu at kiende og forståe:
jordens dyb og himlens bue
håber jeg at giennemskue.
sjungende jeg kom til verden,
selv min gråd var vemodssang,
skjaldekvad med herrefærden
fölger som med ordet klang;
al min vidskab var kun tant,
hvis grund-tonen ei jeg fandt;
thi hvad forst mig låe på tunge,
sidstemand skal klart udsjunge.
forst jeg gik på lange heiser
efter soel og himmeltegn,
derom mindes-mærket kneiser
herlig i hver himmel-egn;
siden proved jeg med lyst
kræfter mine så i dyst,
at hvor jeg holdt slag med jetter,
sporet aldrig man udsletter.
nu jeg sidder og aftegner
reisen hist og dåden her,
overveier og beregner
alting både fjernt og nær,
til i mig fra fod til top
under solen alt gåer op,
så al verden jeg omspænder
billedlig med mine hænder.
slægte-ledd og folke-stammer,
hvori længe jeg var deelt,
samler jeg nu i mit kammer,
sammensmelter til et heelt,
alle tungemål og sprog-
modes i min tone-bog,
i den finder fugl fra östen
fader-ordet, moder-rosten.
alle veie i det vilde,
ved et feiltrin stygt og stort,
gik vel först fra livets kilde
sörgelig til döddens port,
vende ved en kraft i lön,
dog som den forlorne son,
atter i naturens orden
klarlig hjem til odelsgården.
engle en af mine hylde,
synge höit; han er guds sön,
han oprandt i tidens fylde,
frelste herlig adams kiön!
han afkasted dödens åg,
vendte blad i livets bog,
baned giennem dybe vande
vei til hjertets varme lande!
deres navn er christenheden,
der jeg leved op påny,
kvægedes ved duft fra eden,
svang mig atter let i sky,
skimter alt det skjulte bånd,
som forbinder stov med ånd,
strålebåndet, som herneden
dunkelt nævnes kiærligheden.
nu en lyst det er at lære
sandheds sprog om tidens lob,
til forklaring let at bære
livets lys i dunkelt svöb,
födt med evighedens glands
til den ægte strålekrands.
önsk mig, jord og hav, til lykke!
himlen er mit hovedsmykke.
n. f. s. grundtvig.

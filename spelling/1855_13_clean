det er nu en menneskealder siden saxe runemesters danmarks-krønike, i følge med snorre sturlesens norges konge-krønike, udkom på dansk fra min hånd (1818-1823), og der blev trykt 3000 exempl., hvoraf vel endeel ødelagdes af branden på bogtrykkerens loft og langt flere gik i skuddermudder ved uforstandighed på den ene og skiødesløshed på den anden side, men hvoraf dog største-delen blev omstrøet i danmark, da kun 300 blev sendt til norge. desuagtet må saxes danmarks-krønike dog næsten giælde for en ny bog i den danske læseverden, thi den er forholdsviis kun læst meget lidt, så det var mig en glæde, at hr. boghandler iversen påtog sig at udgive den påny til billig priis, thi jeg har ingen tvivl om, at den jo endnu vil finde mangfoldige læsere i fædernelandet, til uberegnelig nytte og fornøielse. at nemlig de høilærde udskreg min fordanskning for uefterrettelig og mit dansk i bogen for bonde-sprog og borgestu-snak, det har ingen skade gjort og kan ingen skade giøre, men det var allerede et halvt vidunder i danmarks gruelige dødningetid, efter udtæringen og skilsmissen fra norge, at jeg havde mod og kraft til at begynde og fuldføre værket, og at det mismodige og fovarmede folk skiød penge sammen til at bekoste det, og det vilde været både et heelt og et stort mirakel, om værket var blevet skattet, brugt og benyttet efter fortjeneste. selv var jeg nær sovet hen under arbeidet, så det måtte ikke undre mig at de fleste sov ind under læsningen, thi det er kun de uskyldige børn, der kan glæde sig ved at læse deres fædernelands krønike, når folket synes uddøet.
nu derimod, da, midt i al vor dårlighed og under megen gienvordighed, dog modet og håbet er levet op igjen, nu vil det muntre og glæde den danske ungdom i det hele at læse om vore 
 

gyldne dage i den fjerne oldtid og om den store modgang, hvorunder danmarks rige dog med æren er blevet et af de ældste kongeriger i verden.
om min fordanskning vil jeg kun fige, at jeg, ved påny at læse den med opmærksomhed og sammenholde den med det latinske grund-skrift, har fundet, først at den er, hvad en sådan bog fremfor alt skal være, læselig, uden hvert øieblik at minde om, at den er oversat fra et fremmed sprog med en dannemænd meget fremmed og besværlig stil, og dernæst at den er så tro, som en sådan bog, for at være læselig og giøre sin nytte, endnu kan være, så man finder hverken meer eller mindre fortalt i den danske end i den latinske saxe, og at selv saxes egne betænkninger er givet i det mindste meget tydeligere og fuldstændigere på dansk end nogensinde for.
med „versene" er det vist nok en egen sag, thi når de lærde siger, at dem har jeg åbenbar selv gjort, da kan jeg ikke nægte, det er sandt: dem har hverken de eller saxe gjort, så dem har jeg selv gjort, men det var jo forsåvidt en tvungen sag, thi det skulde jo, både efter saxes vidnesbyrd og efter læserens tarv, være „danske" vers, og i saxes bog fandt jeg kun latinske efterligninger af danske vers, der bliver til ingen ting, når man igien på dansk vil efterligne dem, og noget bedre end ingen ting tor jeg dog nok troe, mine, eller rettere kæmpe-åndens giætninger kan være om, hvordan de danske vers omtrent have seet ud, som saxe på latin med al sin flid kun meget mådelig kunde efterligne. at jeg imidlertid har piint alt det danske, jeg kunde, ud af saxes latinske vers, det vil efterslægten vel opdage, og jeg er i det hele meget rolig for, at hverken skal hos efterslægten jeg have skam af min fordanskning, eller den dunske læseverden fåe skam af mig som penneforer på modersmålet, og udelukkende på det alene, så mit ønske skal kun være, at den danske læseverden må fåe al den nytte og fornøielse af mine danske bøger, som jeg har havt for die ved at skrive dem!
kjøbenhavn, den 1ste juli 1855.
n. f. s. grundtvig.

i den lille bøgelund,
hvor jeg boer og bygger,
med min høg og med min hund,
mellem lys og skygger,
følger mig sangfugle to:
en mig synger blidt til ro,
en mig tidlig vækker,
giøgen mig ei giækker.
mindet er min nattergal,
synger lavt på kviste,
om hvad kiærlighed med kval
må i verden miste,
men beholder over grav
tonen dog og duften af:
vennerne i nøden,
stærkere end døden!
håbet er min morgenfugl,
er min ager-lærke,
den i skyen har sit skjul
og sit landemærke,
synger om, hvad ingen såe,
men hvad sødt dog ventes på:
al vor lyst og gammen
smeltet himmelsk sammen!
i min lund er, til min trøst,
kun årstider trende:
efter vår og sommer høst,
vår ved høstens ende;
stundom både hagl og snee
må jeg på det grønne see,
dybt de dog ei sårer,
smelte hen som tårer!
vintren, når han foer i blæst
over mark og enge,
tuded: snart jeg er din giæst,
både tit og længe,
gjorde mig for alvor ræd,
når iiskold han trued med:
prøves må omsider
alle årets tider.
lærken dog mig trøsted brat,
sang, som den det vidste:
her den første vinternat
vorder og den sidste,
så i næste morgengry
bedre fugle over sky,
hvor ei vintren kommer,
melde dig skiærsommer!
derfor selv i efterhøst,
om end storme tude,
mine fugle små har røst
indenfor og ude,
synge lavere, men sødt:
intet kiært er rigtig dødt,
klart det alt gienføde
vil guds morgenrøde!
n. f. s. grundtvig.

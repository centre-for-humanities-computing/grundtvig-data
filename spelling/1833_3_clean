læseren husker nok den lille bog om dåbs-pagten, jeg forleden skrev, og det lille stykke her i bladet om den anonyme rec. i måneds-skriftet for literatur, som jeg tog for en literær stakkel, de lærde redacteurer aldrig burde lade skrive anonym under deres vinger. hr. dr. h. n. clausen, professor i theologien ved kjøbenhavns universitet, har nu meldt sig som forfatter af den påankede recension, og skiøndt jeg ingenlunde tvivler på, hr. professoren måtte kunne skrevet den meget bedre, kan jeg dog ikke sige, den er blevet en smule bedre ved at aftrykkes af måneds-skriftet og betegnes med hr. professorens navn. der er imidlertid et lille tillæg, hvoraf og ikke vil nægte mig den fornøielse at afskrive følgende smukke sted, da det er som talt udaf mit hjerte, når jeg undtager, at, efter mine tanker, er den omtalte „letfærdighed" sjelden eller aldrig „genialsk". der gives, siger nemlig hr. professoren, en vis genialsk letfærdighed i tænkning og tale, forenet med et overmål af selvbehagelig, selvtillidsfuld egoisme, som til en tid kan fornøie tilskuerne, sålænge den tumler sig omkring til egen moroe på en eller anden kiephest; kaster den sig nu og da på uvoren viis over enkelt mand, vil der heller ikke behøves stoicisme, end sige christendom, for at lade slige angreb uændsede; men når denne ånd forgriber sig alt for kiækt på sandheden — det være nu historiens eller religionens sandhed — da er det ikke længere tid at see stiltiende til; og når den opløfter larmskrig over angreb på christendom, kirke og samvittighedernes frihed, bliver det pligt, indlysende at vise det usandfærdige og usammenhængende i de påfund, ved hvilke folket stat sættes i bevægelse. såvidt hr. professoren, og, uagtet sproget kunde være lidt bedre, er det dog så træffende en skildring af ånden i det attende århundredes oplysning, som gåer igien i det nittende, at den fortjener at udhæves og tages til eftertanke.
jeg vil imidlertid ikke dølge, det synes, som hr. professoren heller såe skildringen anvendt på den ånd, der har drevet og driver mig, men derom blive vi i så fald naturligviis ikke enige, og det behøves ikke heller, når vi blot lære at forståe hinanden og publikum os begge. det sidste kan vel have sine vanskeligheder, da min stil før har faldet lidt dunkel og hr. professorens gjør det endnu, og danske læsere er tit lidt magelige, men jeg opgiver dog ikke håbet og skal herefter, især når jeg skriver om hvad hr. professoren tager sig af, beflitte mig på at tale så tydeligt som mueligt.
det synes jo vist nok en uopløselig gåde, hvad der har bragt hr. professoren i harnisk over en så uskyldig, fredsommelig, beskeden og vel over-
 
69-70
veiet bog, som den lille om dåbs-pagten, hvori jeg slet ikke gåer offensiv  men blot defensiv tilværks, og indrømmer hr. professoren og hans parti al den samvittigheds-frihed jeg forlanger for mig og mine troes-forvandte, uden i mindste måde at pukke på det store fortrin, hele den danske lovgivning skiænker os. dette synes en uopløselig gåde og det andet er ligesom dette, at hr. professoren kalder det „en forvirret og forvirrende" tale, når jeg, i anledning af hr. stifts-provst clausens ulovlige barne-dåb og hans påstand, at dåbs-pagten skulde forandres efter hans hoved for os alle, erklærede, det gik slet ikke an, da vi gammeldags christne, der troe på dåben, som et igienfødelsens og fornyelsens bad i den hellig-ånd" umuelig kan give vort minde til, at vilkårene, hvorpå dåben er os meddeelt, forandres for vore børn. troer nemlig end hr. professoren, at vor frygt for, at dåben derved vilde tabe sin kraft og gyldighed, er aldeles ugrundet, så må han jo dog indsee, at når vor tro er forskiellig fra hans, da lider den vold, når den skal rette sig derefter, og, som theologisk professor, må han jo også vide, at de christne fra arilds-tid har gjort sig samvittighed over at forandre langt mindre væsenlige ting ved nåde-midlerne, end dåbspagten er, som end ikke paven i rom vovede at røre ved. påstod jeg derfor end i min lille bog, at vor dåbs-pagt i den dansk-lutherske stats-kirke er den samme som i apostel-kirken, og troer end hr. professoren anderledes, og kan han end ikke forståe, at denne påstand er nødvendig, når den dansk-lutherske stats-kirke skal gjælde for ægte christelig, så måtte han jo dog indsee, at det var her en bisag, da sagen jo her kun var, om dåbs-pagten i den dansk-lutherske stats-kirke skulde forandres, uden at vi, som vilde blive ved det gamle, fik lov dertil. vilde altså hr. professoren videnskabelig bestride min foranførte påstand om den apostoliske ægthed af den danske stats-kirkes ældgamle dåbs-pagt, da synes det jo høist latterligt at kaste sig over påstanden, hvor den stod nøgen og blottet, i talen om vor borgerlige samvittigheds-frihed, istedenfor at prøve styrke med den som den er udført i „kirkens gjenmæle" og oplyst giennem mine afhandlinger i theologisk månedsskrift „øm den sande christendom" og „øm christen,-dommens sandhed", på een gang derimod både at ignorere hvad talen var og måtte være om i bogen, om dåbspagten, og alt hvad jeg har skrevet om den påstand, hr. professoren vilde slåe sig til ridder på, synes virkelig så ufornuftigt, at jeg vel måtte stakle recensenten, sålænge han var anonym, men nu, da jeg seer, det er hr. professoren selv, giør jeg det naturligviis ikke længer; thi jeg har alt før sagt mine læsere, at jeg virkelig erkiender en vis consekvens i hans tanke-gang og fremgangs-måde, som giør, at han ikke skal stakles men bekæmpes.
forudsat nemlig, hvad jeg længe har følt mig tvunget til at forudsætte om hr. professoren, at hans tanke-gang har noget vist paveligt ved sig, da er på een gang både gåden løst og kampens nødvendighed klar for alle dem, der ei kan tåle pave-åget under nogen skikkelse; thi når man gåer ud fra den grund-sætning, at lægfolk og menig-mand skal troe, eller dog lade som de troe, hvad præsterne vil, og at præsterne igien skal følge skriften, som den fortolkes af de theologiske professorer, og at for øieblikket skal skriften fortolkes i den danske stats-kirke efter hr. professor c lansens hoved, see da, men også kun da, synes mig, kommer der fornuft og consekvens i recensionen over min lille bog om dåbs-pagten, som i hele hr. professorens tanke-gang, forsåvidt jeg kan slutte mig til den. selv kan hr. prof. meget gierne troe, at dette slags pavedom er meget for gavnligt og liberalt, til at fortjene så forhadt et navn, og at vi smukt burde nøies med sålidt samvittigheds-frihed, som dermed lader sig forene, ja, 
 
71-72
jeg har endogså for længe siden indrømmet, at man, ved strængt consekvent at forfølge de fleste protestantiske og især de calvinske theologers grundløse påstand om skriften, måtte komme til dette ligeså urimelige som yderst intolerante resultat; men derfor må jeg ligefuldt videnskabelig bekæmpe dette pavelige skolemesterskab og borgerlig stræbe at forebygge de værste praktiske følger af den forkeerte tanke-gang. da nu min borgerlige stilling er så ringe, at jeg kun med pennen kunde virke imod hr. stiftsprovst clausens angreb på dåbs-pagten, så var det mig nødvendigt at skrive den lille bog derom, hvori jeg viste, at man aldrig med rette kunde nøde enten mig eller nogen til enten at lade en anden dåbs-pagt oprettes med vore børn end der er oprettet med os, eller at lade dem bekræftes i en anden dåbs-pagt end der er oprettet med dem, så at når jeg f. ex. ikke i den danske stats-kirke kunde fåe mine børn confirmerede i den dåbs-pagt, jeg har oprettet både for dem og med dem, da nødtes jeg til at træde ud af stats - kirken. ligesom jeg imidlertid der var billig nok til at unde alle dem en anden dåbs-pagt, der ønskede den, således vil jeg også her være billig nok til at indrømme hr. prof., at den lille bog, trods al sin uskyldighed, måtte være ham ubehagelig, når han vilde have læg-mands umyndighed i troes-sager og præsternes afhængighed af den for øieblikket blomstrende theologiske professor gjort til princip i den danske stats-kirke. ham kunde det i så fald umuelig formilde, at jeg foreslog dobbelte formularer, mellem hvilke præsterne kunde have frit valg, når folket så igien, i henseende til nåde-midlerne, havde frit valg mellem stats-kirkens præster; thi derved hyldedes netop på det klareste principet om almindelig samvittigheds-frihed i troes-sager, som dog på ingen måde lader sig forene med den theologiske professors dictatur. vilde nu hr. prof. have vedkiendt sig det princip, jeg anseer for sjælen i hans tanke-gang, da var recensionen blevet ganske anderledes og sagen havde været soleklar; men hvad enten han nu ikke er sig principet tydelig bevidst eller han havde andre grunde til ikke åbenbar at erklære sig for samvittigheds-tvang i troes-sager, så valgde han heller at ignorere det statskirkelige spørgsmål, bogen besvarede, aldeles, og at tage den i skole, som om den var et specimen over det almindelige kirkehistoriske spørgsmål: hvorvidt det lod sig bevise, at forsagelsen af djævelen allerede i apostlernes tid havde hørt til de christnes dåbs-pagt. see, derved er naturligviis talen mellem os blevet uklar, thi jeg bliver ved mit og hr. professoren bliver ved sit: jeg bliver ved det, jeg skrev om, at ingen må nøde os til at giøre den forandring i vor dåbs-pagt, hr. stiftsprovst clausen vil have foreskrevet i den danske stats-kirke, og hr. professoren bliver ved at ignorere det og at lade som sagen er, at jeg har skrevet et slet specimen i kirke-historien, som jeg ikke blot skal have nul for af hr. professoren, men mange utak til, fordi jeg, ved at udgive det forvirrede tøi, forvirrer den umyndige mængde.
hvorvidt nu disse par ord kan bidrage til at give læserne lys over hr. professorens og mit mellemværende, fåer man at see, men jeg har i det mindste gjort mit bedste dertil, og vil hr. professoren nu være ligeså åbenhjertig og beflitte sig på samme tydelighed, da tvivler jeg slet ikke om, at sagen jo snart vil klare sig, om jeg end skulde have feilet i min formodning om sammenhængen i hr. professorens tanke-gang, hvad let kan skee, da man i vore dage sædvanlig tænker så inconsekvent, at det var intet under om både hr. professorens og min skrift bar spor deraf.
skulde iøvrigt hr. professoren kunne besinde sig på, hvilken enten religiøs eller historisk sandhed, han meende, jeg i mine dage har angrebet, da vilde han på een gang give et beviis på sin alvorlighed og forbinde mig, ved 
 
73-74
at sige det reent ud; thi på min literære bane, . som i mit hele liv, har det været min stolthed at følge sandheden, så, har jeg angrebet den, skal jeg angro det, såsnart det vises mig.
n. f. s. grundtvig.

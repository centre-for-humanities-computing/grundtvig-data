(n. f. s. grundtvig.)
„ord gåer, mens skrift ståer", det er et af vore gode ordsprog, som vist nok kan betyde, at i spørgsmål om „mit og dit" er skrift langt anderledes lovfast end det mundlige ord. men som dog i en langt dybere betydning fastsætter forholdet mellem „ord og skrift", som del „gående" med livs - nere, og det „stående" med døds-stille; thi når man en tidlang har indbildt sig, at skriften hardtad gjorde talen overflødig, eller at dog det mundlige ord, for at være forsvarligt, på det strængeste måtte rette sig efter en bog, da havde det åbenbar sin grund i en ligeså latterlig, som sorgelig miskjendelse af menneskelivet i det hele, der netop ved det mundlige ord hæver sig over det umælende, ligesom det da også er indlysende, at havde mennesket ikke først havt mund til at tale med, da skulde han til verdens ende nok baret sig for at fåe pen til at skrive med.
såsnart derfor mennesket vågner til bevidstbed som den eneste skabning på jorden i skaberens billede, den eneste, der kan tale om og med sin guddommelige skaber, da falder det ham aldrig ind at forgude nogen bogstav-skrift, der, når den er allerbedst, dog kun er et dødt tegn og en tom skygge af det levende ord, som må findes hos 
 
138
læseren selv, når han skal kunne forståe skriften eller have mindste gavn deraf.
når man imidlertid ved et ord med „ånd og liv" er sat istand til at læse og forståe, da kan man unægtelig have såre megen både nytte og nydelse af gode bøger, og da især af gode historie - bøger, som netop, fordi de er døde ting, kan trodse deden og kan være både de varigste og sikkreste mindesmærker om menneske-livet i den forbigangne tid. derfor har også den samme herre, som ved dåben og nadveren taler det evige livs-ord og det himmelske lys-ord til alle slægter, og som ved sin ånd vil sorge for, at der altid er „levende røster" til at udråbe og bevidne, udbrede og udtyde dette hans evangelium, den samme herre, som var „førend abraham", har også ved sin ånd begavet os med to mageløse bøger, som er hele christenheden bekjendte under navn af det gamle og det ny testamente, og som især ved deres historiske og prophetiske indhold faster lys for os både over fortid og fremtid.
herved har nu vorherre unægtelig givet tilkjende, at han vilde have både bog-læsning og bog-lærdom eller skrift-klogskab hos sit folk på jorden, og i den ny christenhed er bog-lærdommen og skrift-klogskaben blevet både nødvendigere og vanskeligere, fordi vor hellige skrifts grund-sprog både er fremmede for os og hører til de sågodtsom „døde sprog", der ikke mere tales af noget folk, så man med møie må stave sig til dem og kan kun ved et pindse-jærtegn fåe dem såmeget i sin magt. 
 
139
som man enten har sit modersmål, eller kan dog tænkes at såe et andet „levende sprog".
under disse omstændigheder er det vist nok intet under, at guds-folket, den christne menighed, bos os hidtil ikke nær har havt al det gavn af den hellige skrift, som den er skabt og skikket til at yde, men vel må det synes sært, at vore skriftkloge har kunnet falde i den samme snare, som jøderne, der randsagede skrifterne, som om de deri kunde og skulde finde et evigt liv, thi itte blot lastede vorherre jesus christus det strængelig hos jødernes skriftkloge, at de, istedenfor af skrifternes vidnesbyrd at lade sig drive til ham, som har livet at meddele, vilde med skrifterne gjøre ham overflødig, men vore skriftkloge havde heller ikke den fristelse til at forgude deres egen yderst tarvelige skriftkundskab, som jødernes skriftkloge, der havde samme modersmål som moses og propheterne, og kunde derfor let indbilde sig, at skriften for dem var både et levende og klart guds-ord. vi veed imidlertid, at vore skriftkloge både, trods herrens strænge advarsel, har tilegnet sig de jødiske skriftkloges indbildning, og har for en stor deel således forhærdet sig deri, at de udråbe åndens og menighedens nødvendige gjenmæle derimod for en bespottelse af den hellige skrift, uagtet vort gjenmæle langtfra at modsige skriften stemmer klarlig overeens dermed, og revser kun de skriftkloge, der vil sætte sig selv, deres eget ord og deres egen skrift istedenfor guds-ordet og den hellige skrift, eller dog stille sig selv imellem dem og menigheden, hvorved de endnu langt klarere 
 
140
end jødernes skriftkloge bemægtige sig. som herren sagde, „kundskabs - neglen", og kommer dog ikke engang selv ind, men spærre kun veien for dem, som vil ind.
dette giælder imidlertid kun om de såkaldte rationalistiske eller åbenbar vantroe skriftkloge, der ingenlunde vil have den hellige skrift, men deres egne omskrivninger troede eller dog tagne for gyldige til at bestride den christne tro, thi morten luther og de troende skriftkloge af hans skole, de påstod vel også, at troen på skriften, som i livet måtte blive en tro på de skriftkloge, var en saligheds-sag, og at de både kunde og skulde udlede og bevise den christne tro af skriften, men ved bestandig at forudsætte som en afgjort sag, at den christne tro, der skulde udledes og bevises af skriften, var den selvsamme oprindelige christen-tro, som vi ved dåben bekjende, og ved åbent at tilståe, at det var kun ved den helligånds oplysning, de kunde udlede og bevtse den christne tro af skriften, derved stræbde de åbenbar at opbygge med den ene hånd hvad de nedbrød med den anden, og kunde aldrig, uden klar selv-modsigelse, nægte, at der måtte være et andet troens ord end skriften, hvormed man skulde bekjende sig til den christne tro og hvorved man fik den helligånd til at forståe og forklare skriften. såsnart vi derfor indsåe dette, måtte vi, netop som luthers ægte vorn, lade de påstande falde, som vi fandt uforenelige med sandheden om guds-ordet og den helligånd, og vi gjorde det med glæde, fordi tiden havde viist, at de ufor-
 
141
svarlige påstande om skriften som troes-grund og troes-regel kun forvirrede menighedens tankegang og gjorde den enten overtroisk eller tvivlrådig, enten lunken eller voldsom, altid åndløs og hardtad livløs.
men til hvad nytte er den hellige skrift da nu menigheden, når den hverken er troes-grund eller troes-regel? det er spørgsmålet, hvormed bogormene plager os, og skjøndt vi ikke skylder dem andet svar, end at det må vorherre vide og det må tiden vise, når skriften dog ikke længer er menigheden til mere skade end gavn, og bliver benyttet i herrens ånd og ved hans lys; men menigheden skal vi dog gjerne meddele al den oplysning om skriftens nytte og brug, som ånden skjænker os.
for det første er det os nu alle indlysende, at guds-folkets skriftkloge til alle tider behøver den bellige skrift for at være sunde i lærdommen, da det kun er ved hjælp af den, de i mange tilfælde kan i deres egen tankegang skjelne tydelig mellem den helligånds og deres egen ånds eller andre vildfarende ånders indskydelser, og at skriften i denne henseende er os dobbelt uundværlig, da apostlernes prædiken under pavedømmet blev så forvansket, at vi måe stræbe fra grunden af at rense og klare den. det er imidlertid kun en mindre deel af den hellige skrift, egenlig kun apostel-brevene og herrens taler hos evangelisterne, hvis uundværlighed for lærerne, og gjennem dem for menigheden, herved tydelig fremstilles, medens især det gamle testamente, hvis indhold næsten heeligjennem 
 
142
er hvad man kalder historisk og prophetisk, synes at blive hardtad overflødigt.
hertil svare vi vist nok med rette vore mod-« standere kort og godt, at om nu så var, at den gamle pagts bog, der har gjort ubeskrivelig megen nytte hos jøderne, på hvis sprog og til hvis brug den åbenbar nærmest er skrevet, derefter ei gjorde de christne anden nytte end at oplyse dem om christendommens forberedelse og forudsætninger, så var det dog meget nyttigere sor menigheden, end om man vedblev, til trods for den apostoliske troes-bekjendelse ved dåden og til trods for sund menneske-forstand, at mynte såkaldte christelige troes-artikler af jødernes hellige skrift, og det uagtet christendommen måtte være falsk, dersom den kunde været ældre på jorden end vorherre jesus christus selv. heller ikke kan vi igrunden meddele menigheden nogen anden sund oplysning om den gamle pagte bog, der for de christne ikke er eller må være nogen lov-bog, som den først og fremmerst var for jøderne, men vi kan og skal dog meget bedre end hidtil oplyse menigheden om, af hvilken gjennemgribende vigtighed denne christendommens forberedelse og forudsætning, som den gamle pagts vog lærer os at tjende, er for bele det christelige menneske-liv, der uden denne oplysning ligesålidt kan fuldføres, som det uden den kunde begyndes.
dette er vist nok ikke andet end hvad den christne menighed til alle tider har følt, og i luthers skole klarlig viist, ved den høie priis, der sattes på den såkaldte „bibelhistorie" og det snart mere på 
 
143
det gamle end på det ny testamentes bibelhistorie; men det skal heller ikke være noget splinternyt, som blandt christne altid er splittergalt, men netop det æld gamle, oplivet og bedre oplyst, så man ikke betragter historien i den gamle pagts bog som bogens historie om sig selv (bibelhistorie @: boghistorie), men som det gamle menneskes historie i sine bedste klæder og i sit høieste forhold, sit forbold til gud og næsten både efter loven og efter nåden.
når vi nu i lighed hermed betragter historien i den ny pagts bog som det ny menneskes historie, da seer vi strax, at den, langt fra at være så tydelig og fuldstændig som det gamle menneskes historie, tvertimod kun er det første hovedstykke, der svarer til mose-lovbogen, da det ikke blot er johannes åbenbaring, men i det hele også apostel-brevene, der må betragtes langt mere i et prophetisk end i et historisk lys. dette kan nu slet ikke forundre os, når vi har besindet os på, at historien er en idræts-bog, der ikke kan gåe forud for det liv og levnet, den skal beskrive, så at christi og hans apostlers idræts-bøger kun lod sig fortsætte i tidernes lob hos christen-folket selv, ligesom jødefolkets historie fortsattes fra moses til nehemias. skulde derfor noget i denne henseende forundre os, da måtte det være, at gud ikke hos christen-folket, således som hos jødefolket, har opvakt og oplyst en række af skriftkloge mænd til i samme stil og med samme gyldighed som evangelisterne, at skrive menighedens historie i det mindste til morten luthers dage; men blandt de mange 
 
144
slemme vaner, vi måe aflægge, for at see lys i herrens lys, er da også den slemme vane. at gåe nette med vorherre om hvad han ikke har gjort, istedenfor at sinde alle herrens gjerninger rette, betragte, forståe og prise dem.
ligesom herren derfor alt har lært os i den såkaldte bibelhistorie at see menneske-historien fra adam til christus, således skalvitænke, han både kan og vil i betimelig tid oplyse os til en beskrivelse af det ny menneske-liv hos christen-folket, forsåvidt som det behøves til livets udvikling og forklaring. det er nemlig, som vi nu kan see, en såkaldt „kirke-historie" en god deel bedre end eusebs og vedas, for ei at tale om de følgende, og da denne må forholde sig til den gamle menneske-historie, ligesom det ny menneske forholder sig til det gamle, og ligesom det christelige guds-folk forholder sig til det jødiske, så kan den først skrives til nytte, når dette forhold har klaret sig, så vi i jøde-folkets og det gamle menneskes liv ikke blot seer en nødvendig forberedelse og forudsætning, men også et oplysende forbillede, der ingenlunde skal efterlignes, men forklares.
da nu christen-folket ikke blot adskiller sig fra jøde-follet ved at være et udvalg af alle folk, medens jøderne var det fra alle andre adskilte og udvalgte folk, men i det hele ved at være slet intet verdsligt, men et reen åndeligt folk, der kun i ånden har liv, modersmål og fæderneland tilfælles, og da de skriftkloge dog, lige fra apostlernes dage til luthers, har betragtet christen-folket som et verdens-folk. 
 
145
omtrent ligesådan udvalgt af gud, som jøderne, så var det på en vis måde rigtigt, ved reformationen (fornyelsen) at slåe en streg over hele den mellemliggende såkaldte kirke-historie, og tage fat hvor apostlerne slap; men feilen var den. at man ikke blot slog streg over de ypperstepræster og skriftkloge i kirke-historien, men også over menigheden og dens tro og drømte sig til en åndelig christenhed i luften, uden åndelige kjendemærker, under navn af den usynlige kuke, medens i det virkelige liv den såkaldte synlige kirke hos protestanterne beholdt det samme verdslige præg som under roms såkaldte christne keisere.
først nu, da vi har opdaget christenfolkets åndelige kjendemærker i det med guds-ordet sammensmeltede menigheds-ord, vel usynligt, men derfor ingenlunde mindre virkeligt og kjendeligt, nu først kan vi, med guds hjelp, tage levende fat hvor apostlerne slap, uden at ville grave nye brønde ved eiden ad de „levendes kilde" i dåben efter herrens indstiftelse, og uden at gjøre mindste brud på den levende kjæde, som ved herrens bord forbinder og skal forene os med herrens apostler. nu vil vi da også dag for dag kunne gjøre mere levende, fuldstændig brug både af den gamle og den ny pagts bog, af spådommen såvelsom af historien og lærdommen, og da sender herren os nok i rette tid ved sin engel den lille bog, hvorom der ståer i „åbenbaringen" at den må spises og fordøies, for at fremtiden kan blive os omtrent ligeså lys som fortiden.
sagen er nemlig den, at ligesom menneske-livet hos enhver af os, når vi leve vor alder ud, har en barndom, en ungdom, en manddom og en alderdom, således må menneske-livet også i det store og det hele, hos hvert menneske-folk og hos hele menneske-slægten, have de samme fire årstider, og det samme anlæg til i dem at udvikle sig fra dunkelhed til klarhed, men når, trods synden og deden, adams faldne kjøn skulde udvikles i guds-menneskets netning og nåe målet, da måtte der af guds nåde skee mange underlige ting såvel i tidens løb som i tidens fylde, og deriblandt er da også den hellige skrift, som til indledning giver os i pålideligt udtog menneskets barndoms-historie til tunge- målenes blanding, giver os udførlig menneskets ungdoms-historie hos abrahams-folket som den førstefødte, og endelig manddoms-historiens begyndelse med den kvindefødte guds-søns manddom og stiftelsen af christen - folket, der gjennem manddommen og alderdommen skal fuldende menneskets levnedsløb, men med en ny livs-kraft, så hverken vinene dummes eller nyggen bøies på de gamle dage. da imidlertid ingen af hedning-stammerne kunde gåe i spidfen ved israels frafald, så synes den christelige udvikling at standse i middelalderen, mens hedningerne fåer på en måde en jødisk opdragelse. det er tempel-forgården, givet til hedningerne, som ikke skal opmåles, men dog heller ingenlunde oversees, da ikke blot det gamle menneske-liv også her er forbillede på det ny, men det ny liv, som altid følger med „troen 
 
147
og dåben", både må forudsættes virksomt og beviser sig i fornyelsen ved at komme fra lyset, som
den sen under øe,
der haver den skæbne, han aldrig skal døe.
øg aldrig sin klædning opslide.
når menigheden således lærer, ikke at bygge enten sin tro eller sit liv på bøger, som åbenbar selv fattes begge dele, og om hvis oprindelse. ægthed, oversættelse og forklaring der kan trættes til dommedag, men grunder bøgerne på den velbekiendte tro og det velbevidnede menneske-liv bos jøder og christne, der gjør eet i vorherre jesus christus, da skiller christen-folket sig derved vistnok med pennen ligeså skarpt fra den såkaldte lærde verden, som menigheden med sin mundlige dåbs-pagt skiller sig fra verdens-ånden, med alt hans væsen, og det er hvad man kalder „åben feide", men det er ikke længere den forvirrede, uendelige trætte med mere eller mindre selv-modsigelse, som har været så åndsfortærende, det er klarlig liv imod død og lys imod mørke, svigelig også sandhed mod legn i åndens rige.
når nemlig den christne menighed holder sig med sin fællestro udelukkende til herrens munds ord ved hans tilsvarende gjerninger i dåben og nadveren, både som livs-kilde og livs-næring, og når menighedens lærere, som skriftkloge på guds rige og på menneske-livet, aldrig binder byrder af skrifterne til menigheden, men påtager sig gladelig ansvaret for deres overeensstemmelse både med den christne tro og med alt hvad mennesket virkelig veed  om sit liv og 
 
148
dets forhold til gud og verden, da vil menigheden daglig voxe både i åndelig livskraft og i menneskelig livs-oplysning, så den vantro verden skal nødes til at beundre det christelige menneske-liv og påkalde morkel mod det alt for strålende lys.
med denne vished og med dette fremsyn kan jeg naturligviis kun smile ad alle de beskyldninger, man gjør imod mig enten for lyssky og uvidenskabelighed, eller især for vankundighed i kirke-historien, hang til papisteri, uærbodighed for den „hellige skrift" og nedbrydelse af menigheds-livet og det christelige fællesskab; thi vel skulde det gjøre mig bitterlig ondt, om man derved lukkede et eneste die for det christelige livs-lys, som jeg stadig peger på; men det veed jeg, man kan ikke, dertil er ordet for stærkt, ånden for viis og herren for trofast, så mørket skal herefter ligeså lidt kunne skjule guds stad, som helved-porten kan lukke sig over vorherres menighed.
menneske-historien fra abraham til christus og fra christus til os skal godt kunne bære sin forudsætning, som er slægte-bogen fra adam til abraham, derfor borger hans viisdom, som ikke kan lyve, og som talde med vor hjemmelsmand. moses, som en mand taler med sin næste, både på sinai og på thabor. ordet er ikke af skriften, men skriften er af ordet, af guds-ordet. som var for bøgerne og for bjergene blev til, ja, er fra evighed til evighed!

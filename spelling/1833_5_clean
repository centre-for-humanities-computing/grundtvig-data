herren god, som uden grændser
elsker dem, han haver kiær,
ingen forskiel hos dem ændser,
ønsker sig dem lige nær;
lige dristig frie og trælle
tor sig blandt hans venner tælle!
han alene regner efter
tro og håb og kiærlighed,
gyldne råd i guddoms-kræfter
han for al vor afmagt veed,
viljen god, hvor den han finder,
med sin gierning han forbinder!
derfor i de sidste dage,
mageløse på vor jord,
til han kommer selv tilbage,
slog han op sit nåde-bord,
bod til giæst på himmel-retter
hvem der troer, at guds ord mætter!
jesus christus over bordet,
i den nat, han blev forrådt,
brødet brak og deelde ordet,
hvori evigt liv er sået,
tause lytted' til hans tale
chor af himlens nattergale!
thi hvad engle selv undvære,
gav han i sit ord til støv,
vied' ind til guddoms-ære
hvad henvisne skal som lov,
men udspringe med det samme
som en green på livets stamme!
"æder, drikker og tilegner
"eder frit mit kiød og blod!
"hvad det synlige betegner
"derfor jeg er eder god;
"hvo ei på mit ord tør lide,
"hvad det er, fåer ei at vide"!
lad os på -hans ord da bygge,
i hvis mund ei fandtes svig!
ingen ærlig mand sin skygge
mener, når han navner sig,
almagt kan umuelig prale,
ørdet selv sig ei fortale!
det er stort hvad herren byder:
deel i alt hvad der er hans,
i hans byrd og i hans dyder,
i hans død og i hans glands;
men det så ham bedst behager,
"heller giver han end tager"!
det er noget ganske andet,
end en synder har fortjent,
loven haver ham forbandet,
dermed er alt bålet tændt;
dømt til deel med løgnens fader
er enhver som gud forlader!
derfor tusindfold velkommen,
du, som med din egen hånd
naglede til korset tommen,
og opgav for os din ånd,
bar vort kied og blod til graven,
medens dit blev nytårs-gaven!
det var nåde over nåde,
at du med os bytted' så,
det er kiærlighedens gåde,
at det tusk sig lod opnåe,
derfor øiet kun oplader
kiærlighed for søn og fader!
derfor du dig åbenbarer
kun for hvem der har dig kiær,
og kun kiærlighed forklarer
din forsonings kraft og værd;
som for tyrker og for trolde,
tom er den for hjerter kolde!
men hvor kan vi sært det finde,
at kun hjertet dig forståer?
med hver mand og med hver kvinde
det jo så os daglig gåer,
at kun det hos dem vi fatte,
som vi elske selv og skatte!
ingen sige: guddoms-ære
har ei mennesket behov!
guder vil vi alle være,
(kun, desværre, helst ved rov)
intet mindre af guds nåde
løse kan vort hjertes gåde!
tak for evig da, eenbårne!
som nedsteg fra gude-rang,
og for laget af udkårne
dig igien til den opsvang!
sammenknyt os i den kiæde,
du beredte konge-sæde!
kiærlighed os sammensmelte
til din ære, på dit ord!
skab med det et folk af helte
på vort knæ-fald om dit bord,
så om dig, mens stjerner tindre,
bordet kan med fynd erindre!
n. f. s. grundtvig.

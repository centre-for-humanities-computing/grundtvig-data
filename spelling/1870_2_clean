livet her ret lignes ved
et skib på verdens-havet,
bølge op og bølge ned,
i dybet let begravet,
udsat, som snekken på sin færd,
for strøm og storm og blinde skiær
og skrøbelig kun lavet!
verdens klogskab råber ud:
„tag vare dig for dybet,
driv med strømmen, gå dit skud,
og lær din kunst af krybet;
ja see dit snit og pas dit roer.
læg alle årer brat ombord,
når leiligheden vinker"!
nei, i folk på verdens 0,
de kloge med de dumme,
seiles må den høie sø,
hvor ranke bølger skumme,
skal farten lykkes over strand,
skal vi ved livets faste land
engang vort anker kaste.
hør, det toner over hav
som fugle-sang i skoven:
„ bedre er den åbne grav
i skyen og i voven;
end ulve-graven svigefuld,
hvor blomster gjøgle over muld
og orme-flokken lurer!"
hør, det toner under sky
som engle-sang fra oven:
„tømret er en ark på ny,
og den kan trodse voven,
ja, hvor den gåer i jesu navn,
den følger bør til himmel-havn,
og aldrig den forældes!"
af et lønligt kildevæld,
som jordans klare bølger,
sprang en strøm til folke-held,
som arken stadig følger,
den skiærer verdens vilde hav,
og under den slet ingen grav,
kun nådens dyb sig dølger!
rednings-strøm fra øst til vest,
i tiden og i rummet,
lige klar i blik og blæst,
og aldrig overskummet,
du stille vei til fredens havn,
udsjunge skal dit gåde-navn
de små med engle-tunger!
ark! du est og underfuld,
du bygdes uden hænder,
kosted ikke sølv og guld,
som verdens øie blænder,
men kosted ham, som dig os gav,
dog meer end himmel, jord og hav,
det kjæreste han kiender!
uden mast og uden speil,
et vrag dig verden nævner,
uden anker, uden seil
du over hav dog stævner,
og vakler kun, når mand af jord
vil råde med dit fine roer,
til han gåer over borde!
hvad den største helte-skjald
opdaged kun i drømme,
helgen-skaren uden tal
lysvågen skal berømme,
det skib, som selv har liv og ånd,
som trænger ei til styrmands hånd,
og leer ad hvirvel-vinde!
al din kost er kun et brød
og al din viin et bæger,
hver en gjæst i hungersnød
dog føder du og kvæger,
som melet fiint i enkens huus
og olien i hendes kruus
dit forråd ei fortæres!
komme hver da, som har lyst,
skjøndt verden spåer os ilde,
til at lande på den kyst,
hvor livet har sin kilde,
og troe kun fast på herrens ord,
usynlig han er selv ombord,
som skabde hav og snekke.
n f. s. grundtvig.

fru saga hun bygged fra hedenold,
hvor bølgerne blåne i norden,
hun havde sin lystborg på grønne vold
i skoven med issefjorden!
skjøn havfru hun danser på tilje!
når trætte blev kæmper og salen hed,
og tungen blev tor i munden,
da odin han immer til saga red
på slejpner i middagsstunden!
skjøn havfru osv.
der ventede på ham en læskedrik,
i sagas det glatte guldbæger,
hun skænkede for ham med yndigt blik,
det sjælen som vin vederkvæger.
skjøn havfru osv.
hun havde et spejl af det bedste glar,
i det såes alle idrætter,
det hos sig i barmen hun lønlig bar
og brugte i måneskinsnætter!
og alt, hvad hun øjned i spejlet klart,
det lå hende brat på tunge,
og flød fra læben så let og rart,
som fugle i lunden sjunge!
men hvor er fru saga nu blevet af,
er end hun på jord at finde,
hvad heller hensovet og lagt i grav,
med runer kun til sit minde!
fra island det sorgens budskab lød:
hun er ikke mer i live,
hun blegnede ved "den sorte død,"
og lader sig ej opskrive!
fra færø dog hid over salten sø
der kom en fugl lillebitte,
og sang, jeg kjender endnu den ø,
hvor odin kan saga hitte.
hun legede skjul med den sorte død,
og pipped ej, når han kaldte,
hun blev vel rynket, men er dog sød
og rørig bag sø den salte.
når kæmpeviser og gamle ord
te flyde fra hendes tunge,
da springe de små på bænk og bord
så danse de gamle og unge!
og red kun odin engang i løn
på ottebeen over bølge,
da blev fru saga vist ung og skjøn,
det nænner jeg ej, at dølge:
nu, skolemester! hvad skader dig?
får ondt du af fuglekvidder?
du møder ej saga på din vej,
end sige da gudhjems ridder!
"gi bryder jeg mig om bragesnak.
men agter dog på tendensen,
og hader tilbunds alt hedningpak,
for jeg hedder kristen jensen!"
,jeg lugter det godt, der er en her,
der holder end pugeskole,
hvor ungerne fniser og slås og trækk's,
og springer på borde og stole!"
"men bi til sommer, du saga prud!
til kristen da sadler havhesten;
af halsen jeg river dig tungen ud,
så snakkes vi siden om resten!"
o skolemester! ihvad du gjør,
forgrib dig dog itte så såre!
for ellers din død vi sikkert spor
fra færø med skibet ad åre!
har saga narret den sorte død,
og springes der, når hun sjunger,
da har herefter hun ingen nød,
utallige er hendes tunger!
da bygge vi hende en borg på fjæld,
til skue for hele norden,
en lovhytte ved hvert kildevæsd,
og yndigst ved issefjorden.
hun med guldbæger og læskedrik
skal være vor skolefrue,
sit spejl da hænger med yndigt blik
hun midt i vor skolestue!
der seer vi ingen med pukkelryg,
med ris og med lange negle,
der seer vi ingen med pungparyk,
der slikkes ej smør af hegle!
der seer vi guder og helte kun,
i fløjel og vadmel sammen,
og sluge hvert ord fra sagas mund,
for alvor og dog med gammen!
så, kristen jensen, pak du kun ind!
stygotius også vil skifte!
og farer så vel, med første vind,
til kina, sidt gavn at stifte!
skjøn havfru hun danser på tilje.
n. f. s. grundtvig.

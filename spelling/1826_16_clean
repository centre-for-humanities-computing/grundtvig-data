der var en keiser, kiæk og bold
han foer om land med herre-skjold,
han vandt såmangen seier klar,
at prisen han for alle bar!
i spaniland, ved ronceval,
han blåmænd slog i tusind-tal,
og mangen vældig hedning-hær
bed bloksbjerg segned for hans sværd!
hvert land, fra elbens mund til rom,
var underlagt hans herredom,
og, om end hård i storm og strid,
i fred var han dog mild og blid!
han gjorde vei i vildsom ørk,
og tændte lys i hedning-mørk;
så, når han hjem fra striden foer,
opvoxde kirker i hans spor!
han undte hver mand ret og skiel,
og boglig konst han fremmed vel,
ja, for at lære selv sin bog,
på thronen blev han skole-pog!
carolus magnus var det navn,
han længe bar til folke-gavn;
det navn i vog kan ei døe hen,
mens tydskland haver præst og pen!
jeg mindes grandt, som fra i går,
den herre end fra drenge-år;
jeg såe ham i hans keiser-pragt,
og tænkte: han har guddoms-magt,
jeg såe hans glands, men ei hans støv,
jeg såe hans vext, men ei hans løv,
og sagde: det er vundet spil,
ham riget hør med æren til!
dog snart det over kande lød:
carolus magnus, han er død,
han strålet) nys af sølv og guld,
nu ligger bleg han under muld;
af rigerne, dem gud ham gav,
har alt i alt han kun en grav,
den seierrige helt i stag,
gud nåde ham på domme-dag!
det gåer så daglig til på jord:
een sønderknuses af det ord,
der farer tusind gange ti,
kun som et munds-veir, let forbi!
mig var det ord et torden-slag,
og for mit ore, nat og dag,
det brused som en klippe-elv:
græd ei for mig, græd for dig selv!
gik med den stolte eeg dot så,
hvor vil det da med sivet gåe!
fuldsært jeg drømde da, en nat,
at, som jeg låe, jeg døde brat,
men fik et legem nyt igien,
og vandred med to store mand,
mig tykdes, under martyr-krands,
jeg såe sanct peder og sanct hans!
alt efter himmelboers skik,
vi svæved heller end vi gik,
og stien, hvor man snubled ei,
var lys, som himlens melke-vei!
med eet blev stien dog fuldmørk,
og alt omkring os ligt en ork,
alt som når himlen, klar og feir,
mon sortne brat i torden-veir!
ei kunde hånd jeg for mig see,
og ene stod jeg dage tre,
som tykdes mig vel tusind år,
så længdes dag i skiærsild hård,
hvor mulmet om mig sammenslog,
og neppelig jeg ånde drog!
derpå igjen, med dobbelt glands,
jeg såe sanct peder og sanct hans,
og glade, som hvem gud er med,
end sortere vi kom afsted,
i lignelse, fra by til by,
men dog, som det var over sky,
thi hvor vi skimted folk i flok,
det var alt som en stjerne-skok,
i folke-ham, med lovsangs-røst,
der neiede for soel i øst!
i øster-lid, hvor soel opståer.
vi lom til lysets magle-gård!
i borge-porten alt på rad,
de fir' og tyve gubber sad,
som sancte hans evangelist
henrykt i ånden såe forvist!
jeg siger sad, enddog hvor på,
jeg ingenlunde kan forståe,
thi alt var der, skiøndt legemligt,
dog ei som her man finder sligt,
så, med hver farve og gestalt,
var lyset dog i grunden alt!
det lys-hav, som en stråle-elv,
udsprang af morgen-røden selv,
så alt var som en stråle-krands,
med regnsky-buens farve-glands,
og skikkelser af hvert et navn
var lys i morgen-rødens favn,
og hver en skabning var fuldglad,
så lys og lov-sang fulgdes ad!
da randt i hug mig herrens ord:
o, tænkde jeg, her jesus boer,
thi, i en lignelse, det gåer
grandgivelig, som skrevet ståer:
hvad engle ei udgrandske kan,
i ham er alt, og alt er han!
man her ei soel og måne seer,
ei skielner jord og himmel meer!
han er det lys, med liv og ord,
i hvem al fylde klarlig boer!
han er i alt, som liv og ånd,
og holder alt dog i sin hånd!
han føder her, og favner hist,
thi hans er kraften først og sidst!
som nu jeg stod, og stirred fast
på kilden til hvert stråle-kast,
af herlighedens glands udfoer
så dybt og sødt og klart et ord,
som man sig tænke kan det bliv,
al verden skylder lys og liv;
og guddoms-ordet lød: fat hen!
men kom så hid til mig igien!
med suk, men dog med salig trøst,
jeg lod den klare guddoms-røst,
der sendte mig fra glædens sal,
dog kun som bud, til grådens dal,
ledsaget did, hvor før jeg var,
af samme store helgen-par!
ei mindste ord af dem jeg fik,
men dog så omt et engle-blik,
som moder faste kan i løn
med fryd på sin eenbårne søn,
og dette blik, med håbets ord,
var al min trøst på denne jord!
dog, tit endnu, med gysen kold,
jeg tænkde: død er syndens sold,
til klart det mig i drømme blev,
at jesus siger: dødning! lev!
den drøm mig aldrig gåer af hu
fra jeg den havde, mens endnu
jeg i det gamle corvei, ung,
gik skole-veien tør og tung!
ved sancte pedels huus så boldt,
for peblinger jeg skole holdt,
og drømde, at, på knæ i kveld,
jeg bad i døberens capel,
hvor det var mig en daglig skik,
når skolen tit og fra jeg gik,
at hvile underveis i løn,
og samle kraft i stille bøn!
da pludselig, mig tykdes, såe
en jødisk mand jeg for mig ståe,
men høi og rank og himmelskiøn,
med glands som den eenbårne søn, . .
så flur jeg knæled for hans fod,
som jesus christus for mig stod!
stat op! så lød hans almagts-ord,.
og som en pil jeg bradt opfoer,
men slog til jord dog øiet ned,
for synet af hans herlighed!
da lød det mildt: bekiend dit meen,
at, synder, du kan vorde reen!
ak, sagde jeg, min dårlighed
el skriftes kan, som du den veed!
ja, alt jeg veed, så lød hans svar,
men skrifte skal dog åbenbar
for mig hver syndig mand på jord,
om han vil renses ved mit ord!
jeg lød, og hørde da: frygt ei!
din synde-skyld udsletter jeg!
som drøm det store syn forsvandt,
men trøsten, jeg i sovne fandt,
hvor end jeg vanked, fulgde med,
og svigted ei på gravens bredd!
dengang, til spæde planters ly,
et corvei byggedes på ny,
i sachsenland, og did jeg kom
at lære døbte christendom;
men snart guds underlige råd
mig kaldte til en større dåd:
at være mellem hedning-folk
hans sandheds og hans nådes tolk,
og der, i fyrgetyve år,
jeg lærde, under hange kår,
at mand i al sin kraft er muld,
men herren stærk, og tro som guld!
der kom en drot fra dane-land,
og blev i mænz en christnet mand;
men keiser ludvig og hans råd
ei nogen vidste, som på båd,
for christi skyld, den høie sø
besejle gad til daners øe,
at plante og at vande der
det lille fro blandt vilde træ'r!
min abbed vale kom da nu
min agt men ei min magt i hu,
og sagde: jeg en broder veed,
som meget vist for christus leed,
er from i sind, og kan sin bog;
men om han på så langt et tog,
til vilden ørk, ad tornet vei,
har noksom mod, det veed jeg ei.
jeg kaldt da blev, og spurgt dernæst,
om jeg vel, som en fremmed giæst,
var villig til, med livets ord,
for christi skyld, at gåe til nord?
mig tykdes, den ei havde kår,
som troed på, hvad skrevet ståer:
hvo over alt ei har mig kiær,
og følger tro, er mig ei værd!
thi tog jeg korset op på stand,
og loved mig til dane-land!
dog, lidet selv, end sige stort,
langt lettere er sagt end gjort:
ei tykdes martyr-kronens glands
mig dyrekiøbt med torne-krands,
men kiød er gras, thi sank jeg bradt
til jorden, rådvild, syg og mat,
da på min svaghed stormed fast,
som fiende-spot, så venne-last!
det trindt mig i hver tone led:
din stoltheds drøm er vist nok sød,
da så, med sælsom velbehag,
du vælger mellem nat og dag!
hvo grandsker ud dens christne tro,
som higer did, hvor djævle boe!
ei tolke tunger, hvad jeg leed,
da jeg fra alt på jord mig sleed,
og sjælen, trods hvert bånd som brast,
dog hængde end ved støvet fast;
men vingårds-manden, faderøm.
ei glemde, med sin godheds strøm,
den vilde, dunkle vingårds-krog,
hvor bedende, med herreus vog,
jeg låe, i hu så våndefuld,
og ønskede mig under muld!
sin engel, i en trofast ven,
han sendte mig til følgesvend,
og knytted så, med hjerte-bånd,
mit stov til støv i samme ånd!
det lød alt som en engels røst,
fra ødberts fromme, adle bryst
ei ene, det forbyde gud,
du vandre skal af riget ud,
til hedning-ørk med bange kår,
jeg følger dig, hvorhen du gåer!
den fromme sjæl! han endte snart,
i paradis, sin pilgrims-fart,
men dog bestandig, til min trøst,
det, med den samme engle-røst,
end toned under hvide hår:
jeg følger dig, hvorhen du gåer!
jeg vandred mangt et mødigt fjed,
før jeg indgik til himlens fred,
og sjelden var i nord min sti
for steen og hvasse torne fri,
så stride tårer faldt, med skiel,
på daners mark og sverrigs fjeld!
ja, eengang, med min bispe-stav,
jeg gik som i min egen grav,
gik, nøgen under jorde-lin,
med aske-been af helgen-skrin,
misundende hver skovens fugl,
hven markens dyr, sit hjem og skjul!
da brandgul viking-hanen goel,
og spotted dybt nedgangne soel,
som om, med skade-blus i veeg,
den gyldne soel af havet steeg,
om midje-nat, mens folket sov,
og herrens hus blev luens rov!
ja, det var prøvelse fuldhård,
thi tom var stadens høvdings-gård,
omsonst jeg efter våben greeb,
mens pilene i luften peeb!
for nær var fienden, og for fjern
al ventet hjelp til lande-værn,
og mens jeg mægted kun at flye,
opgik i røg min bispe-by,
var al min trøst, som trest i grav,
at herren tog, hvad herren gav,
og hvad han giør, er alt til gavn,
så evig prises skal hans navn!
ei ene kom den store sorg:
end asken røg af by og borg,
da rygtets fugl, som natte-ravn,
bar tidende fra byrkas havn,
at rygende man skued der,
af christen-blod, det grumme svandt
dertil end bradt det budskab kom,
at død var tydsklands keiser from,
og godset, han mig gav til lehn,
af sønnen, gold som stok og steen,
foræret, som et venskabs-pant,
til snogen, der sig om ham vandt!
i nød man venner kiende skal,
og aldrig stort er deres tal;
thi vendte nu mig alle rygg,
som fulgde mig for rug og byg,
for srråle-kys af verdens soel:
for kannikdom og bispe-stol!
men dog os få, som blev igien,
var herren lige fuldtro ven,
og der han skabde sang af gråd,
da skimted jeg hans skjulte råd,
og vidste, ved hans alter, næst,
at satte hvem han huged bedst!
o! hvor blev jeg dog sjæleglad,
da i sin bog han vendre blad,
den store mester, viis og klog,
der vender alt som blad i vog,
og vendte her, i dødning-vang,
vort hule suk til fryde-sang!
han flytted mig fra hamborgs grus,
til bremens gård og bede-hus!
der fik jeg meer end bod for meen,
med bispe-stole to for een!
der fik jeg både selv og guld,
til avlings-drift i dane-muld!
der axled jeg skarlagen-skind,
at stædes med for konger ind,
og i den danske konges gård
mig timedes så gode kår,
at på mit ord sig fast forlod
den gamle hedrik eiegod,
fordi, som keiserens gesandt,
han legn ei på min labe fandt,
og dømde om min herre hist,
hvor han gik frem, kom svend dog sidst,
så han, langt over hver hans svend,
var god at have til sin ven!
nu løftede sig, rank i sky,
vor frues hus i hede-by,
og liflig over heden klang
vor frelsers lov i lærke-sang!
end tit det mig i hjerte skar,
at hvor jeg ordet videst bar,
der var det plat forstummet nu,
hos venner få med hedning-gru;
thi gødbert, byrkas bispemand,
ei giæste turde meer det land,
hvor han blandt klipper låe i volt,
og frænden smagde stålet koldt!
gak selv! var alt det svar, jeg fik,
af hvem jeg bad, og selv jeg gik!
kong hedrik gav mig skudsmål godt,
på reisen med til sverrigs drot,
men mod og lykke, til den færd,
gav kongen over himlens hær!
han mod mig gav, som var hans skik,
mens kiedet sov, ved drømme-blik:
jeg drømde, at i hug fuldmod
jeg var, for hvad mig forestod,
og mødte, med min hjerte-sorg,
en venlig mand i konge-borg,
som sagde: sorg du kun ei så,
gak til propheten hist i vrå!
han kiender stenen, som du bær,
han siger sandt dig om din færd,
din gamle abbed adelar;
men find ham selv, du magten har!
alt mange værelser forbi,
jeg kom til det, han throned i,
jeg kiendte strax hans blik igien,
som blikket af min gamle ven,
og kraftelig, foruden bog,
han talde så i bibel-sprog:
i øer! hører, en og hver,
og mærker, fjerne folke-færd!
ufødt, af herren, kaldtes du,
han kom dit skjulte navn ihu,
han mund dig gav, som klinge bold,
hans hænders skygge blev dit skjold,
alt som en pil, han kaldte rar,
han i sit kogger skjult dig bar,
og sagde: du min tjener est,
i hvem jeg herliggiøres bedst!
ved disse ord, med fyrig ånd,
han strakde ud sin høire hånd,
der dog, som hindret på sin vei,
velsignende mig rørde ei,
skiøndt i det håb, som dertil kaldt,
jeg oldingen til fode faldt!
men han blev ved, som skrevet ståer:
nu herrens ord til dig udgåer,
du er af moders liv min svend,
til lys og frelsning givet hen,
som du, for folk i tusind-tal,
til verdens ende være skal!
ja, dig skal konger stirre på,
og drotterne skal bradt opståe,
når de på dig see æren min,
for gud at kiende herren din!
det drømmen var, som håbet gav
mig til en liflig vandrings-stav;
thi kerne med fryd jeg såe
i dane-markens bølger blå,
og verdens ende, som man tro'r,
vag sverrigs klipper, høit i nord!
så ankred da, med håb i stavn,
frimodig jeg i byrkas havn,
og grunded kirken der på ny,
skiøndt alle munde bad mig flye,
fordi, på uplands-thing, en skalk
nys havde, med en djævle-kalk,
forvirret alle hjerner så,
at løgnen fast de troed på!
den løgner hilsde, snedig nok,
fra landets gamle gude flok,
at, skiøndt de end var ei så grå,
de kunde alt jo foreslåe,
så dog, da nu vel mange fandt,
de trængde til lidt nyt iblandt,
de gammel-erik bød en plads
i deres himmelske palads,
og meende, det var nok så godt,
at knæle for sin egen drot,
som, på et fiendtligt herre-bud,
at ære mest en fremmed gud!
det tykdes folk en ære-skiænk,
og erik kom på gude-bænk,
og mine venner råbte: giv
alt hvad du haver for dit liv!
nei, var mit svar, slet kom jeg hid,
om for mit liv jeg gav en hvid,
og vilde for min herre god
el gierne vove liv og blod!
kong oluf, så hedd sverrigs drot,
mit ærinde alt vidste godt,
af kongens bud fra dane-land,
som tro mig fulgde over strand,
og hilsde fra kong hedrik god,
det var ham kiært, om oluf lod
mig prædike, med frit forlov,
i sverrig, som i dane-skov!
alt hvad jeg havde, smukt og rart,
jeg også holdt for ham uspart,
men kongens svar gik derpå ud:
han havde intet mod min gud,
men da hin vold mod bisp og klerk
var kongens el, men folkets værk,
så kom og nu på menig-mand,
og på lod-kastning, alting an.
da bad jeg til min trøst i nød,
som styrer lodderne i skiød,
som vender strøm i tanke-sund,
og lægger ord i folke-mund!
forgiæves ei til ham jeg bad,
thi snart jeg herde, sjæleglad:
lodkastningen i guders navn
faldt ud til christendommens gavn,
og bonde-thingets oldermand
udbrød: det aldrig skade kan,
af godt at have skieppen fuld,
og een gud til, som er os huld;
thi, blev usåttes vi engang
med guderne af gammel rang,
så havde vi i krist en ny,
til hvem om hjelp vi kunde tye,
og det en ny, som har det lov,
at når tit andre guder sov:
i havs-nød og al vånde stor,
da hjelper han for gode ord!
så blev det da i loven sat,
at christendom var frit tilladt,
og byrka før jeg ei forlod,
end kirken alt i bygning stod,
og eied gård og grund i by,
med eribert til biskop ny!
dog, først i himlen fåe vi ro,
end skulde prøves hårdt min tro:
sig reiste en af konge-blod
mod danmarks hedrik eiegod,
og fik, af vikinger på hav,
så frygteligt et følgeskab,
at skiøndt, i land, hvor slaget stod,
der kæmpedes med løve-mod,
for kongens liv og rigets vel,
så havde fienden dog det held,
at i det blod-vad reves hen
koug hedrik og hans gode mænd;
og rigets arving, hedrik barn.
han faldt i slemme skalkes garn,
som idelig ham foreholdt,
at christendommen havde voldt,
med guders vrede, himlens straf,
som danmark folde vægten af!
nu låsedes da kirke-dør,
hvor den stod vidt på gavlen før,
thi huge jarl i hede-by
var høvedsmand for troppen ny,
som skaffe vilde landet ro,
ved dåre-strid mod sandheds-tro,
og som han lås for kirken slog,
så præsten han af landet jog!
da klagede jeg kirkens nød
for kongen, som den grunde bød,
for ham, der taler, så det skeet,
og fiende-skaren høit beleer!
han horde mig, og førend jeg
til dane-drotten kom på vei,
mig giæsted alt hans sende-bud,
med virak for de christnes gud!
igien fik hedeby sin præst,
ja, en fik ribe snart dernæst,
og, hvad man aldrig såe tilforn,
nu kirken fik et klokke-tårn,
så times kunde høit i sky
med glædes-kald fra by til by!
for huge jarl ei nogen skjalv,
han fredløs blev, så halv om halv:
uddreves bradt af hedeby,
og skulde kongens øine skye!
men borkar jarl, den dannemand,
kun reddet, som af ild en brand,
da, af det gode hjertes børn,
der gjordes bradd til ulv og ørn,
han atter, som det faldt sig bedst,
kom til at stande kongen næst,
og aldrig meer en avinds-mand
brød kirke-fred i dane-land,
så jeg hensov i saligt håb,
om grøde efter dane-dåb!
ja, med det håb, som herren gav
den første bisp, hvis hyrde-stav
berørde danmarks grændse-skiel,
med ebbes håb om sjeldent held;
thi fyr og flamme var den mand
for plantelsen i dane - land,
og råbde, end fra gravens bredd,
til mig modfaldne: vær ei rædd!
hvad fæste fik i jord så god,
det rykkes aldrig op med nod,
og sank end både vul og top,
af stubben groe igien de op,
og i det sidste hjerte-skud
der ruges fugleunger ud,
som bære sjungende i favn
til verdens ende herrens navn!
det var hans spådom, og mit håb,
skiøndt hørt ei blev mit høie råb
om kronen prud, jeg stirred på,
til flet brast i dunkle vrå!
o, søde guddoms-røst: far hen!
og kom så hid tit mig igien!
du misted da vel, ved min synd,
i tidens løb din halve fynd,
så rødmende jeg skal indgåe
til meget mindre end jeg såe!
dog, jesus! herre! i din hånd
befaler evig jeg min ånd!!

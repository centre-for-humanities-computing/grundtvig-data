fra hedenold end hores gådesangen
om nordens konstner: völund vinge-smed,
og nys udsvang han sig fra danevangen,
det sydens fugle see og studse ved,
og höit det toner over verdens-havet:
i nordens gudhjem end er skoven grön,
i grækenland er phidias begravet,
i norden alter födt som thorvalds sön!
men nordens konst, der, med de gamle guder,
opvække skal det prude kæmpekuld,
som har til brynje vel kun björne-huder,
men har dog hjelme af det rode guld,
i sjælen kraft og löve-mod i bringen,
på tungen vid, i öiet falke-syn,
til fart i sky udvoxet örne-vingen,
til fenris-ulven bånd, til trolde lyn!
er den måskee end dybt i knude-bjerget,
hvor soel og måne skinned aldrig ind,
med dværges mesterværk, af drager værget,
indhyllet tæt i jetters hjernespind;
og har, trods vinkene i havamålet,
vi biet på den glade dag omsonst,
da dybet bævede for odins-stålet,
og klippen åbned sig for nordens konst?
hvem sporger så? hvem veed det ei på sletten,
at daglig bygges nu i bjerge-stil!
for nordens ånd, og ei for rimfrost-jetten,
gåe dværge-hamrene med konstig lil;
ei blot for nordens konstner al behage,
sig hæver flux et nordisk pantheon,
til guderne fra hellas at modtage,
som han på capitolet rakde hånd.
nei, om end prud sig hæver giæste-salen,
den ei udtommer nordens bygnings-konst,
hvad öiet savner end på kæmpe-valen,
ei længe meer det soge skal omsonst:
et valhall, som kan nordens kæmper rumme,
et ærens tempel for dets riger tre!
da vågner op de vældige, som slumme,
i nordlys-skin det mesterværk at see!
da kæmpe de og kappes med hinanden,
da gåer med storværk det i nord som lyn,
da stikker asgård brat i sky ved stranden,
med svale-gang af ymers öienbryn;
da fåer hver gud sin borg, hver dværg sin esse,
hver fugl sin rede i den grönne lund,
da havets heste skal på marken græsse
og fjeldets graner plöie öresund!
da steen og farver skal dem selv tilbyde,
og kappes om at pryde folkevang,
og alle velklangs-toner sammenflyde
i nordens havamål og svanesang, 
 
31
så det skal hores over verdens-havet,
at nordens kæmper töved ei omsonst,
og det skal ståe i klipperne indgravet,
at nordens kæmpeånd forstod sin konst!
n. f. s. grundtvig.

indhold: n. f. s. grundtvig: luthers minde. - fra nordslesvig ii (sluttet). - kirkelig efterretning. - udnævnelser, entledigelse og ledigt embede.
da det er en dannekvinde, der har stiftet det minde for gamle morten luther, som vi samles ved idag, så kunde man vel tænke, det fulgde af sig selv, at morten luther, skjønt han ved fødsel og tungemål herte til vort folks arrigste fiender, så må han dog ved en mærkelig undtagelse have viist sig som en ven og velgjører ad vort danske folk; men da vi veed, med hvilken blind beundring både dannemænd og dannekvinder lige til nu har betragtet luthers tydske landsmænd og tungemål, så fristes man let til at spørge, om ikke dannekvindens beundring af luther har været ligeså blind.
mange vil vel sige, det har ingen nød, da alle må vide, at luther var en god kristen og at der ståer skrevet, at kristus er alt i sine, så der er ikte spørgsmål om jøde eller græker, barbar eller skythe, følgelig heller ikke om dansk eller tyst; men derved blive vi ikke klogere på hvad det giælder om: hvorvidt vi danskere har grund til at holde morten luthers minde endnu meer i hævd end hans egne landsmænd? det er imidlertid vist, at det har vi netop ære af, når vi giør det i erkiendelsen af de store fortjenester morten luther har af alle folk, i samme grad, som de sætter priis på hans heltemodige kamp for folkenes frihed, modersmål og oplysning, som paven i rom og hans gejstlighed havde undertrykt og, såvidt muligt, udryddet i den såkaldte kristenhed.
ja, den evangeliske frihed, som luther kæmpede for, strakde sig vel ikke videre end til kirken og var selv der meget indskrænket, men det var dog en virkelig frihed for folkene til uden at spørge paven om forlov, selv at afgiøre hvad der angik deres saligheds sag, tro og gudsdyrkelse, og hvor denne frihed bliver skattet og fredet, vil den efterhånden selv udvide sig til alt menneskeligt for ånd og hjerte. indsættelsen af hvert folks modersmål i sine krænkede rettigheder, som morten luther også seirrig kæmpede for, var vel ligeledes indskrænket til kirken og børnelærdommen, så det både fremmede og døde romersprog blev endnu længe ved at herske hos os i latin-skolen til daglig plage og forgiørelse af dem, der skulde fore ordet for modersmålet både om gudelige og menneskelige ting, men isen blev dog brudt, så modersmålet, når der endnu var ånd og livskraft i det, kunde tilkæmpe sig det tabte herredomme på sine enemærker, hvor intet fremmed sprog kan herske, uden som en tyran at plage og efterhånden ødelægge det menneskelige fol-
 
691
keliv og forvandle menneskens børn til vilde eller tamme dyr.
endelig var den almindelige oplysning, som morten luther kæmpede og arbeidede for, indskrænket til oplysning om hvad der virkelig stod i bibelen, og hvordan det var at forståe, medens den gamle vankundighed om hvad der er hos mennesket og hvordan det stal skattes og benyttes for tid og evighed, blev kun alt for længe, som andet ukrudt, ved at blomstre og bære frugt, men da bibelen er en mageløs bog, som på det jevneste og fandsærdigste beskriver åbenbaringen både af de guddommelige og menneskelige ting, så måtte den almindelige bibellæsning og ordstiftet derom, på modersmålet, hvor der var liv i hjertet, som livskilden, efterhånden fore til en sådan almindelig folkeoplysning, som den, vi gud ske lov, nu hos os har begyndt at arbeide på i frihedens ly og ved modersmålets lys.
da imidlertid luthers egne landsmænd ingenlunde har høstet samme frugter af hans kamp og seir, som vi, så er det særsyn tilstrækkelig forklaret og retfærdiggiort, at vi skatte og ære morten luthers minde langt høiere end hans egne landsmænd, så det skulde ikke undre os om tyskerne engang også gjorde os deres ypperste landsmands minde til en forbrydelse, som vi skulde hånes og tugtes for, men det skal, med guds hjælp ikke forhindre, at den fri oplysning på modersmålet jo daglig mere blomstrer og frugter i gamle danmark, og at denne oplysnings helt og martyr, morten luthers minde stedse bliver meer velsignet iblandt os.
n. f. s. grundtvig.

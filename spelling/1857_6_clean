„nytårs-nat" og „nytårs-morgen!"
kiære navne! gamle ord!
jeg med sang og ei med sorgen
følger eders fugle-spor,
seer på skjaldens år tilbage:
lyse nætter, morke dage,
vinters-vår og sommer-host!
kort er tiden, når den flyver,
som i freias fjederham,
lang er tiden, når den kryber
alt som sneglen krum og lam;
immer dog, som elskovs-sangen,
kort er tiden forbigangen,
i vort lyse øieblik!
derfor, når påny det lyner
for mig, stiondt jeg blev tilårs,
nytårs-nat med ligfærds-syner
er mig fra i overgårs,
nytårs-morgen, vel at mærke,
med de morgen-drømme stærke,
er mig som den dag igår.
nytårs-dagen, som nu skrider,
den bar også syn og sang,
skiondt det hardt ad aften lider
med min dag i danevang,
thi er yndig soel-nedgangen,
da er sod og svane-sangen,
klart det sidste stråleglimt!
nytårs-dagen, nytårs-tiden,
giennemlyned mig i kvæld,
nat og dag var lynet siden
alle mine syners væld,
det grund-tonen var i sangen,
giennem alle strænge klangen,
ånden i hvert mimers-ord!
end jeg kalken har at tømme,
skiænket af det gamle år,
for de stærke morgen-drømme
om uvættens banesår,
og om gyldenårets dage,
som gåer aldrig meer tilbage,
men er sommer-soelhverv kvit.
ja, tilbage har jeg bærmen,
drak af kalken hidtil småt,
har i mag dog bag soel-skiærmen
skjalde-blik end lyst og godt,
har en levning end af lysten,
og en efterklang af røsten,
som er skjaldens liv og sjæl!
derfor jeg, som norne-giæsten,
henter op fra harpens bund
vætte-lyset, udbrændt næsten,
giemt til skjaldens aften-stund,
vitterlig, med egne hænder,
jeg det til mit lig-blus tænder,
feigt er knur mod norne-dom!
n. f. s. grundtvig.

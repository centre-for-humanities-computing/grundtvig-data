om dannemarks kvide der lød en sang,
så sørgelig:
der var ingen konning i dannevang,
men borger-krig;
dansken var fredløs i skov og på hede,
herrer vi havde af himmelens vrede,
for tydskerne reves om danmark!
det voldte en konning så svigefuld,
som skum på vand,
det voldte to grever af jettekuld,
i holsterland;
mange om skylden og flere om skaden,
fienden på borgen og falskhed på gaden,
da tydskerne reves om danmark.
grev geert var en kæmpe, en hals fuldhård,
som stål og jern,
og krigsmænd der strømmede til hans gård,
fra nær og fjern;
alting han voved for lidet at vinde,
spared som nelden ei ven eller fiende,
og tydskerne reves om danmark.
grev hans var en kræmmer, holdt huus i riel,
med høg og hund;
han kaldtes den milde, for evigt smil
var om hans mund;
ræven i skove og ulven på hede,
herrer vi havde af himmelens vrede,
da tydskerne reves om danmark.
niels ebbesen var sig en riddersmand,
på nørreriis,
og aldrig forstummer i hedeland
den herres priis;
han tog af dage den tullede greve,
fri vilde han enten døe eller leve,
da tydskerne reves om danmark.
den kullede greve drog op i nør,
i herrefærd,
han rykkede frem, som han pleied før,
med ild og sværd;
jyderne alle, fra randers til ribe,
dandse han bød efter holsternes pibe,
for tydskerne reves om danmark.
niels ebbesen! sagde grev geert på jydsk:
din frist er kort,
vil ikke i galgen du lære tydsk,
så pak dig bort!
skam stal du fåe med herr bugge på halden,
hvormange heste i så har på stalden,
for nu råder tydsken i danmark!
niels ebbesen svared et ord i hast:
hæng tyv og skjelm!
men hæng ingen ridder, før sværdet brast,
med skjold og hjelm!
vogt dig for hvem du til fredløshed dømmer!
langt ei fra børn og fra hustru jeg rømmer,
mens tydskerne rives om danmark!
med tydskere vrede i tusindtal,
i kammen kry,
den kullede greve drog ind med bral
i randers by;
ilde han tured og værre det tegned,
kvinderne bæved og børnene blegned,
for tydskerne reves om danmark.
niels ebbesen foer da i harnisk brat,
for landefred,
han giæstede greven en forårsnat,
og sværdet beed;
fri vilde han enten døe eller leve,
livet han tog af den kullede greve,
da tydskerne reves om danmark!
sig hævned de holster ved skanderborg,
der faldt vor helt,
og sunget der blev om jyllands sorg
ved sund og bælt;
aldrig hans minde dog lægges i mulde,
han stod i spidsen for jyderne hulde,
da tydskerne reves om danmark!
forgangne er siden femhundred år,
i lyst og nod,
end dannebrog vaier og danmark ståer
i aften rod;
kappes nu, alle småfugle i lunden!
nu er til sang om niels ebbesen stunden.
lad tydskerne græde for danmark!

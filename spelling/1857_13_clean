„vinden blæser hvorhen den vil,"
siger vi af gammel vane,
vinden, lægger dog ånden til,
råder ei selv for sin bane,
blæser for ham, som selv har ånd,
tom holder alting i sin hånd,
vandrer på veirenes vinger!
manden ånder og kvinden med,
som de har luft og har lunger,
rørt af ånden på rette sted,
munden da mæler og sjunger,
røsten vi hører, seer dog ei
røstens og sangens adelvei,
veed ikke, hvor de har hjemme.
gud, han ånder, alt som han vil,
som ikke støv kan udgrunde,
han har åndet, så vi blev til,
åndet os ordet i munde,
dårerne tænker, gud er dum,
dårerne siger, gud er stum;
var han det, tav de nok stille!
gud har ånde og gud har mund,
om ellers giver har gave,
alting ellers har ingen grund,
afmagt skal almagten skabe,
døden stal være livets væld,
taushed en slåe sig selv ihjel
just med den røst, som den fattes!
vor munds-ånde vi kalder „ånd",
når vores tale og stemme,
skjult for øiet, urørt af hånd,
udtrykker, hvor de har hjemme,
så det er klart, om nok så vild,
der er dog kraft og kløgt og ild,
virkelighed i det skjulte!
guds munds ånde er almagts ånd,
kaldes guds røst og guds stemme,
billedlig og guds høirehånd,
hvoraf vi storken fornemme;
ånden, som af guds mund udgåer,
har dog guddommelige kår,
dybenes dyb han ransager!
almagts-ånden er sandheds-ånd,
falskhed er kun i afmagten,
sandhed er dog med fredens bånd
knyttet til nåden i pagten,
pagten er den: i jesu tro
sandhedens ånd hos os vil boe,
skjult i guds kiærligheds-ånde!
i guds-ordet ved herrens dåb
lyder guds kiærligheds stemme,
synder skjules af den i hob,
det kan vort hjerte fornemme;
sandheden kun i nådens dragt
kræver sin ret og teer sin magt,
derfor er løgnerne kåde!
sandheds-ånden i lovens dragt
farer med lynild og torden,
klipper sprænges af ildens magt,
og som et lagen gåer jorden,
trædskhed må sande, den er dum,
løgnen må føle, den er stum,
ønsker sig ørene døve!
sandheds ånd i guds nådes dragt
farer med glødende tunger,
verden føler ei nådens magt,
hører ei, himmelen sjunger,
trodser derpå til dommedag,
kiærlighed er som kvinden svag,
nåden kun strider med tårer!
sandheds ånd med guds nådes magt
alt hvad han vil dog udretter,
liv han ånder i dåbens pagt,
falskhed og svig han aftvætter,
og overalt hvor sandhed boer
han med de glødende tungers ord
smelter de hårdeste klipper!
støvets ånde i ord og røst
svag er mod vinden at nævne,
til at yttre en evig trøst
giver guds ånd den dog evne,
døde folks by han giæster ei,
giennem vor ånde livets vei
baner han blid på det jævne!

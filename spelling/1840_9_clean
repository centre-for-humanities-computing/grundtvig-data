i hundrede år satte fienden ei fod
på danmarks de deilige kyster,
og isnet i graven var kæmpernes blod,
som kogde i tordenskjolds dyster!
da svømmed af master en skov over so,
for sang førde med sig den torden,
med lover og tigre den kom under ø,
at giæste havfruen i norden.
i konninge-dybet sig fæsted den skov,
med torden og udyr i kanten,
halv løve, halv tiger, heel grådig på rov,
i spidsen bar stolt elefanten.
hvor dannebrog vaied, der fandtes dog end
af kæmpeæt modige drenge,
og hurtig i våren de vorde til mænd,
som blomsterne vore i enge.
så kæmped de helte fra anden april
for fædreland, frihed og ære,
at række dem måtte den stolte fra nil
en krands, som de bedste kun bære!
de vandt ikke glimrende seier med rov,
og lykken de lod sig fraliste,
men vandt dog af arrigste fiende det lov,
fra dem var ei seiren at vriste!
thi blåne kiærminder på heltenes grav
til krandse, i morgen at vindes,
og dannebrog vaier med æren på hav,
sålænge skiær-thorsdagen mindes!
lad freden kun vare i hundrede år!
i danmark fred-disen har hjemme;
mens villemoes mindes som dagen igår,
vi kongedybs-kampen ei glemme.
n. f. s. grundtvig.

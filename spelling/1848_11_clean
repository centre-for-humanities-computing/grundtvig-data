det er et stort misheld for danmark, at man har troet at måtte foreslåe en splinterny valglov under sådanne omstændigheder, da hvad der skulde underkastes den allermodneste overveielse må blive "hastværk og lastværk." dette er såmeget sørgeligere, som der med det samme stal foretages en grund-forandring i forfatningen, hvorved det bliver af giennemgribende vigtighed, hvad der på en eller anden måde fåer "de fleste stemmer" i folkerådet, thi at det altid skulde være det bedste for folket, er jo aldrig at vente.
den foreslåede valglov kan nu vel ved første øiekast i det mindste synes fribåren nok, da den giver selv tydskere både valgret og valgbarhed til den danske rigsforsamling, men mod en sådan frihed må danskheden nødvendig af al magt protestere, da den førfte betingelse for at et folkeråd kan være danmark gavnligt, åbenbar er, at det udelukker alt hvad der åbenbar er udansk, end sige da alt hvad der er så fjendtligt mod danskheden som det tydske.
i andre henseender er også den foreslåede valglov langt mindre fribåren end den nærværende, thi
1)	vil den binde vælgerne til de candidater, som selv fremstille sig personlig på valgdagen, så at dersom kun een fremstiller sig, skal han agtes for valgt, om han end havde alle vælgernes stemmer imod sig;
2)	vilde den binde de valgbare, så at dels måtte ingen af dem komme på valg i mere eud et eneste valg-district, dels skulle de ei kunne komme i betragtning, om de end havde alle vælgernes stemmer for sig, når enten sygdom eller embedsforretninger eller andre forfald hindrede dem fra legemlig nærværelse på valgstedet,
3)	vilde den berøve mangen dygtig og ædel mand både valgret og valgbarhed og ovenikjøbet plette hans rygte, ved den forskrækkelige bestemmelse, at enhver, som var offenlig tiltalt enten på sin ære eller blot på sit embede, og "ikke aldeles frikiendt," skulde, som en mand med plet på sit rygte, være både valgret og valgbarhed berøvet. hvor forskrækkeligt dette vilde være, især herefter, da embeds-stillingen såvel som ministerierne må blive anderledes bevægelig, seer man vel for øieblikket bedst deraf, at når denne valglov gik igiennem, da var blandt andre ministeren lehmann dermed sin valgret og valgbarhed berøvet; thi vi veed alle, at han har været tiltalt på sit embede og blev ikke aldeles frifundet;
4)	vilde de 48 medlemmer, som de såkaldte ansvarlige ministre, hvert hold i deres tid, kunde sætte ind i folkerådet, åbenbart såre formindske om ikke igrunden aldeles ophæve deles ansvarlighed, da ministrene derved havde en fjerdedeel af det såkaldte folkeråd reentud i deres lomme, ei blot når talen var om deres ansvarlighed, men om folkets friheder.
vort nærværende ministerium har selv erklæret, at ingen af dem var i det hele tilfreds med det forslag, de, på minister lehmann nær, alle forelagde, og vor dygtige krigsminister har udtrykkelig erklæret sig imod de 48 og mod ethvert konstigt middel til at stemme folkerådet, få der kan synes siet intet at være iveien for en heel omgiøelse af det ulykkelige hastværks-arbeide, men da drøftningen i folkerådet også må blive et hastværk, har jeg kun lidet håb om en god afgiørelse, så jeg skriver kun i haft disse linier, for at giøre det lidt, jeg kan, til at forebygge uberegnelig skade.
een ting vover jeg nemlig at håbe, og det er, at vore nærværende folkeråd, når de giøres opmærksom på faren ved sådanne hovedkulds skridt, kunde enes om, for øieblikket ingen ny valglov at tilråde uden netop for den første rigsforsamling, hvis sag det da blev at afgiøre såvel spørgsmålet om den faste valglov, som i det hele om grundloven, der, såvidt mueligt, stal sikkre både kongen og folket og enhver af os så fri en stilling og virksomhed, som der lader sig forene med fælles bedste.
n. f s. grundtvig.

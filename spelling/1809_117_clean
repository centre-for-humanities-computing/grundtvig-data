der var engang en papegøie,
son havde lært med megen møie
at abe nattergale efter,
og fløited nu af alle kræfter.
hver fugl, som sig på sang forstod,
det krat, hvor poppen skreg, forlod,
og trøstede sig ved, at længe
ei skrige slige poppedrenge,
når ikkun ingen hører til;
thi høres er kun hvad de vil.
da hopped frem en liden skade,
og råbte: fugle! bier kun!
i må ei krattet så forlade.
den sladderhank jeg hurtig stiller,
og da i om en liden stund
skal høre ganske andre triller.
de fugle standsede i vangen,
ei for at høre skadesangen;
men kun fordi det dog er løier,
at skader rette papegøier.
den skade fløi til poppen hen,
og sagde: hor, min kerre ven!
og allerbedste frænde!
thi hvordan vi os sno og vende,
man dog på målet marker let
vi sprunge ud af samme æt.
dog, skadesnak og skadesang
er mesten eet, og denne gang
var snakken virkelig så lang,
at det var synd, godtfolk at plage
med ord for ord den at gentage.
den demonstrerte grumme vigtig
for uden poppedreng,
at han ei satte nebbet rigtig,
og havde ei det rette sleng
med rumpen, samt at ikke så
han måtte flagre når han sang,
at helst man skulde stille stå
hvis ei, dog gå en sagte gang,
og ikkun lidt for løier hoppe;
thi flagrer man kun først omkring,
det ikke er så let at stoppe,
og for man veed et ord deraf
man flyver over jord og hav,
som dog er en forvandt ting,
og strider imod sund forstand.
"du synger såmæn ei så galt
"forresten, men det er fatalt,
"at visse andre, som kan bedre,
"just nu vil sangens muser hædre,
"og dersom du vil ikke tie,
"vil ingen fugl i krattet bie
"og altså ikke heller høre
"når visse andre nebbet røre.
"derfor jeg grumme gerne vilde
"du skulde tie ganske stille!
den poppedreng, som havde hørt,
det ei just kommer an på fagter
og ordenlige rumpesving,
når efter rang i sang man tragter,
samt at det ingen hæslig ting
just var, ifald man flyve kunde
fra krattet i den høie luft,
fandt altså sine gode grunde
til latter, som ei kunde skade;
men også til - det gud forlade
den dumme snakkelige skade!
at tro han fløited lystelig,
og blive ved med sine skrig.
thi lære hver en gundelach
at vogte sig for vandet snak,
hvorved forledes kan en fürst,
som efter skjaldenavn har tørst,
til skælden på sin recensent,
som, skønt det ei betyder stort,
er dog det bedste, han har giort,
men og til mere synd på prent,
som gud dog veed er jammerskade
for mange smukke rene blade!
end lære hver en lille fürst,
som efter skjaldenavn har tørst
han ei til synd har mere ret
fordi han recensertes flot,
at skønt med ret ad gundelacher
han ler, når de om konsten snakket,
han dog fortjente dygtig smæk
for alle sine dumme kvæk,
og alle sine tomme triller,
hvori han efterabe vil
en oehlenschläger og en schiller,
skønt ei hans evne snakker til
et ægte konstværk at begribe,
langt mindre til et sligt at give!    .
nik. fred. sev. grundtvig.

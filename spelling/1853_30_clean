de tre nordiske riger, danmark, sverrig og norge, har fra arildstid været beboede af tre nærpårørende folke-stammer: danskere, gother og nordmænd, mens vi måe lade det ståe ved sit værd, hvorvidt up-svenskerne, der, efter oldsagnet, skal være senere indvandrede, oprindelig har udgjort en egen, meer eller mindre beslægtet stamme.
man har vel hidtil hverken ude eller hjemme betragtet og behandlet vort nordens historie under eet, skiøndt man alt længe har gjort det selv med stor-britanniens og tysklands historie, men det kommer ingenlunde as, at der har været mindre folkeligt fællesskab mellem vort nordens end mellem de andre landstrøgs indbyggere, thi der har tvertimod været langt mere, da både mythologien, oldsagnene og kæmpeviserne udgiere et stort fællesgods, der egenlig slet ikke lader sig udskifte, og hvortil intet andet europæisk folk end grækerne har magen. uagtet derfor vort norden, de gamles tule, hidtil har savnet et nyt navn, der kunde passe på det hele, og uagtet såvel vore tre skriftsprog (dansk, svensk og islandsk) som den skarpe borgerlige modsætning, der længe fandt sted mellem danmark og sverrig, har gjort det lidt vanskeligere at sammensatte det hele, så må det dog nu ei længer undlades, og da navnet "skandinavien", som man har begyndt at bruge for alle tre riger, både er pluddervælsk og tankeløst, vil jeg her kalde det hele "høinorden," dels fordi det svarer til navnet "høinordboer,, (hyperboræer), som de gamle græker gav vore fælles stamfædre, og især fordi derved kan hentydes på den høiere betragtning af menneske-livet i tidens lob, som en heltekamp for virkelig ubodelig hed, der, ved guders og menneskers forenede bestræbelser, omsider skal krones med afgiørende seier.
rygtet om dette brage-syn for helte-døden, kun som midten af det nordiske kæmpeliv, det kan vi see, var fløiet forud til rom, alt længe for romer-riget hjemsøgdes af nogen nordisk kæmpeskare, og rygtet har fuldelig stadfæstet sig, da vi lærde at kiende vore fædres asa mål eller gudesprog, der åbenbar var ældre end afgudsdyrkelsen, og kunde derfor ei heller forgåe med den, men kunde godt forliges med christendommen, som er den klare åbenbarelse af den guddommelige og menneskelige kamp for livets krone og seier over døden, der svævede for vore hedenske stamfædre i stærke, men dunkle og æventyrlige morgen-drømme.
dette asamål eller den såkaldte "nordens mythologi", fælles for alle høinordens folkestammer, viser os ikke blot, at de havde ånd tilfælles, men at de, med kæmpe-ånden over sig, udgjorde et af verdens hoved-folk, thi ligesom det ebraiske folkeliv åbenbar var skabt og stikket til at udvikle og tjene menneske-livet i gudelig netning, og ligesom det græske folkeliv var skabt og skikket til at udvikle og tjene menneske-livet i dets naturlige eller kvindelige retning, således var det høinordiste folkeliv skabt og stikket til at udvikle og tjene menneske-livet i dets historiske eller mandige retning, så at, når et sådant folkeliv, som asamålet spåede, virkelig er trådt i kraft, da fortjener det ikke blot hele menneske-slægtens opmærksomhed, men tor håbe, sålænge kampen for livets krone skal vare, immer, når det synes henvisnet, at opblomstre påny, ligesom ænherierne (medbejlerne) i valhall daglig opstod fra de døde, og som de grånede aser foryngedes ved idunnes æbler til verdens ende.
om nu den store både guddommelige og menneskelige kamp sor menneske-livets bestandige fornyelse, på trods mod deden, dets udvikling, oplysning og forklaring er trådt i kraft giennem hoinordens folkeliv, det må vor folke-historie vise; men det må her ikke glemmes, at netop fordi høinordens kæmpeånd har i asamålet sat sig og sit folk det samme høie mål som christendommens, uden at have samme kræfter til sin rådighed, så kan vort folkeliv i hedenskabets tid ei vise synderlig meer end retningen, og at kun, forsåvidt som dette folkelige kæmpeliv er trådt eller træder i christendommens tjeneste, kun forsåvidt kan det opfylde sin bestemmelse.
da nu derhos alle de mindesmærker, høinordens folkeliv i hedenskabets tid har efterladt sig, er enten skjaldekvad, som den gamle edda, eller oldsagn i skjaldekiære folkemunde, og da endelig høinordens folkefærd aldrig endnu siden christendommens indførelse har været forenede i kæmpe-ånden, som deres fælles folke-ånd, så bor det ikke undre os, at alle de fremmede ei blot finde vort store fremtids-håb, men også høinordens asamål, oldsagn og hele folkeliv dels latterlige og dels ubetydelige, men vel måe vi, hvor det giælder vort folkeliv, lære at troe vore egne vine bedre end de fremmedes.
hvor tidlig høinorden er blevet befolket, og hvorvidt det var med de nærværende folke-stammer eller med finlapper, derom og om alt, hvad ingen kan vide og enhver derfor kan giætte på, som han lyster, lader vi helst de lærde trættes, sålænge de lyster, og forudsætter blot, at det fugle blik på tidens lob, som en række af kæmpe-skridt fra solens opgang til dens nedgang, der har asamålet til sit udtryk, det syn må vel være udsprunget på overgangen fra menneske-stægtens oldtid til dens mellemtid eller middelalder, da følelsen var ifærd med at reise sin dronning-stol ved siden ad indbildnings-kraftens gamle høisæde, og da indbildnings-kraften var gammel og klog nok til at sinde sig deri, ligesom den gamle odin deelde halvt på valen med den ungdommelige freia.
den gamle trætte om, hvorvidt phønicerne har faret på østersøen, giør vi da også bedst i at lade ståe ved sit værd, men da det kun er danskerne, som kalder det "rav", hvad de gamle kaldte elektrum, og tyskerne kalder "bernsten," og da de gamle dog selv siger, at de fik det fra "rav-landet" (raunonia), så lader dette sig neppe forklare anderledes, end at den gamle rav-handel gik over danm ark, og det følger vel af sig selv, at, har phønicerne beseilet det gamle danmark, da har de havt lige så stor indflydelse på udviklingen der, som de havde på udviklingen i det gamle grækenland.
om runeskriftens ælde og brug i høinorden vil vi da heller ikke trættes, men tun bemærke, at, hvis vi havde samkvem med phønicerne, da har vi sikkert dem at takte for vore runer, og at vi i ansåre levnets-beskrivelse har gyldig hjemmel for, at man i danmark under hedenskabet brugde runer til at skrive breve, som man i sverrig kunde læse, så det skulde være fært, om man aldrig, enten hist eller her, havde brugt runer til at tegne op, hvad man nødig vilde have glemt.
desuagtet er vist nok intet af høinordens oldsagn i deres nærværende skikkelse optegnet førend det ottende århundrede, da anglerne begyndte at skrive engelske bøger, og kun meget få forend det tolvte og trettende århundrede, da islænderne skrev sagaer eller historie-bøger på modersmålet, og da den i middelalderen mageløse danske pennefører på latin, saxo grammatiker, førde alle de høinordiske oldsagn, som han kunde overkomme, til bogs i sin danmarks-historie; men hvad der giør disse oldsagn uskikkede til at bevise andet end folkets lyst og drift og folkelivets historiske retning, det er ingenlunde den blot mundlige forplantelse i sig selv, der, som man nys har lært på færøerne, giennem mange århundreder kan være ligeså sikker som den skriftlige, men det er den ubestemthed eller ligegyldighed i henseende til tid og sted og følge, og det herskende hang tit på skjaldeviis at ståe meget småt i hartkorn for at fåe noget stort deraf, som man lettere kunde bære og have fornøielse af at betragte, det er denne skjaldelige ubestemthed, skiødesløshed og et eget slags øienslyst, der har gjort oldsagnene uskikkede til i det enkelte at bygges på, og som giver selv de pålideligste oldsagn et skin af opdigtelse og overdrivelse, som de fremmede og alle dødbidere benytte sig af til at forkaste alt, hvad der ikke huer dem, og da især alt, hvad der mælder om noget større end de er selv og tænker selv at kunne have gjort.
skiøndt det derfor kun er lidt, hvad vi om det hedenske høinorden finder optegnet i samtidige bøger af folk i romer-riget, som da udgjorde den dannede verden, så bliver det os dog vigtigt, dels som en stad-
 

fæstelse på hvad vore oldsagn i det hele vise, og dels som en nødhjelp sor den mangel på tidsregning, som er en af vore oldsagns store ufuldkommenheder.
det er da nu især efterretningerne om de i romer-riget indvandrede kæmpe-skarer, der vidner om, at vort høinorden i den tidlige middelalder ei blot var hvad verden kalder "kæmpers fødeland", men hjemstavnen for anderledes høihjertede kæmpekuld end de hunner, vandaler og andre barbarer, som på samme tid forstyrrede verdens fred og lavede det ene blodbad større end det andet. vist nok har det kun lidt at betyde med romerne selv, der intet kiendte til høinorden og skar alle de folk, der hverken talde græsk eller latin, over een kam som barbarer, hvad de giættede om de kæmpe-skarers egenlige hjem, som de først stødte sammen med ved donau og rhin, men det har derimod meget at betyde, at sådanne kæmpe-skarer, som gother, angler og normanner selv, såsnart de fik pennen i hånden, førde deres høinordiske udspring til bogs og lod sagn løbe med, som bekræfte den, og dette er tilfældet med iornandes gothiske historie fra det sjette, bedas angelske fra det ottende og dudos normanniske fra det tiende århundrede.
at det nu var gotherne, som først sprængde roms porte, og begyndte at stifte menneskelige riger i den romer ske jetteverden, og at de endda med kæmpekræfter stilede langt høiere end de nåede, det er noksom bekiendt.
at fremdeles anglerne, som i britannien holdt fast på deres høinordiske modersmål og gjorde det kiækt til skriftsprog også blev kirkefædre for den ny folkelige christenhed og fosterfædre for al den folkelige udvikling på modersmålet både i nord-tyskland og i høinorden, det er vel endnu ei nær få bekiendt, men er dog ligeså vift.
at endelig normannere, som tilligemed den romerske pave var sjælen i det første storladne korstog, også var mestere for det franske skriftsprog og den skolastiske lærdom, det giør dem vel ikke nær så stor ære, som de tænkde, men stempler dem dog til høibårne kæmper.
udgjorde nu således de fra høinorden sikkert udsprungne gothers, anglers og normanners bedrifter broderparten af alt middelalderens berømte storværk, da slutter vi med rette, at der var mere hvor så meget kom fra, og at det bedste blev endda tilbage, thi det er vel i regelen de modigste, hidsigste og raskeste, men sjelden de dybeste, kiærligste og derfor igrunden de rigeste og bedste, der vende fædernelandet ryggen sor at friste lykken i den vide verden.
når vi nu med denne lille oplysning vender tilbage til høinordens oldsagn, da finder vi der vel kun meget lidt bestemt om de store udvandringer, men dog i heimskringle såmeget om den normanniske, at vi ikke kan tvivle om, den jo i sin grund og kierne var norsk, og vi slutter da så meget sikkrere, at den angelske var egenlig dansk og den gothiske svensk.
da vi fremdeles udenlands har lært, at den normanniske udvandring faldt ved midten af det niende og den angelske ved midten af det femte århundrede efter christi fødsel, og da anglerne har optegnet adskillige høinordiske oldsagn, som måe være ældre end deres udvandring, så har vi danskere derved vundet lidt tids-regning for vore oldsagn, som mærkelig forøger deres historiske brugbarhed.
således har nemlig ikke blot de angelske slægt-registre lært os, at "vermund og uffe," om hvis kamp for eider-orændsen et af vore mærkeligste oldsagn dreier sig, måe have levet længe før udvandringen, men det angelske heltedigt (bjovulfs drape) har nys lært os, at den danske skjoldung-række: halvdan, roe, helge og rolv hører til udvandrings-tiden og strax derefter, så det store slag i frisland mellem gothekongen hugleik og merovingen theuderik (515), som både bjovulfs-drapen og de gammelfrankiske årbøger omtaler, må have stået i rolv krages tid. da nu rækken af de ældgamle skjoldunger både hos saxo og hos islænderne slutter med rolv krage, og da det yngste tilnavn, høinordens hoved-skjalde gav guldet, er "rolvs sædekorn," fordi han, efter sagnet, strøede guld på fyrrisvold, så hentyder alle mærker på, at danmark fra skjolds dage til den angelske udvandring og rolv krages fald har været den store skueplads for høinordens kæmpeånd.
vel har man nemlig også islandske sagn om en række ynglinger eller stilfinger i sverrig samtidig med de olddanske skjoldunger, og bjovulfs-drapen stadfæster med saxo og islænderne, at adils i upsal var samtidig med rolv i leire, men hos angler og islændere er dog ligeså vel, som hos saxo, sagnene om skjold og hans ætmænd både anderledes rige og priselige end om adils eller nogen af hans forfædre.
vift nok må det ikke oversees, at den gothiske ud-
 

vandring ventelig er ligeså meget ældre end den angelske, som den angelske er ældre end den normanniske, og falder altså ved begyndelsen af den christelige tidsregning, thi det hentyder på en gothisk guldalder hos vore grander, ældre end den danske, men herom har tiden ikke levnet os noget sagn i hjemmet, uden det meget dunkleom kong gylfe, ver både giæstede aserne i det fjerne og modtog dem giæstmild i hjemmet, ja skiænkede asynien gefion sælland, hvor hun, gift med odins-sønnen skjold, reiste den danske throne. langt klarere speller den gothiske guldalder sig vel i edda-kvadene om fofners-guldet og sigurd fofners-bane, men ligesom dette oldsagn sikkert tilhorer de udvandrede gother, så angåer det åbenbar kun deres heltegierninger, og vel er sagnet om stærk-odder, storværks sen, en skjaldelig opstilling af gothe-folkets bedrift både ude og hjemme, men i hjemmet dreier det sig dog kun om bedriften i de tre århundreder mellem anglernes udvandring og bråvalle-slaget, da danmark kun forgiæves stræbde at vedligeholde sin magt og ære ved gothiske leiekæmper, indtil bråvalle-slaget gjorde afmagten soleklar, og gav riget svensk herskab. derfor hedder det i oldsagnet, at i dette slag blev danmark forladt af stærkodder, odins fostersøn, og forrådt af odin selv, sin gamle skytsånd.
da imidlertid også stærkodder-bedriften både med hånd og mund ved bråvalle-slaget synger på sit sidste vers, og vi fra den næstfølgende tid kun har lodbrok-sagnet om regners og hans sønners vilde vikingsfærd under ravne-banneret, så må vi agte kæmpelivet i høinordens ånd for hardtad uddøet både i danmark og sverrig med det store dommedags-slag i det ottende århundrede, og skat fortsættelse" følge, må det da være i norge, og de islandske sagaer begynder da også ganske rigtig med bråvalle-slaget og regner lodbrok, som indledning til de norske bedrifter i det niende og tiende århundrede, hvormed høinordens hedenskab sluttede sin heltebane.
vel havde nemlig danmark endnu på overgangen tit det ellevte århundrede et glimrende øieblik, da knud den store herskede både i engeland og hartad i hele høinorden, men det var ingenlunde kæmpeåndens værk, thi alt viser, at knud den store var kun en lykke-frister, som stumpede til at fåe engelands krone for røverkiøb og norges for engelske penge. skulde noget herved minde om høinordens kæmpeånd, da måtte det været jomsvikingerne, som endnu priste hedenskabet og bidrog sagtens, med skåningen thorkild den høie i spidsen, det meste til engelands erobring, men hvad end fyenboen palnetoke, som, efter islændernes sigende, skal have anlagt jomsborg på den pommerske kyst, muelig kan have havt for vie, så var dog jomsborg allerede i svenn tveskiægs tid en røverkule, hvis vovehalse havde ligesåvel revet sig los fra deres folk som fra fædrenes guder, for på deres egen hånd at glæde sig ved rov og glimre ved hærværk. glimmeren under knud den store forsvandt da også med ham som et stjerneskud , så itte blot mistede hans sønner uden sværdslag både engelands og norges krone, men sønnen af hellig-olav, som knud havde styrtet: magnus den gode, lagde danmark til norge som ingen ting.
idet vi nu vende os til norge, som fra midten af det niende til ind i det tolvte århundrede (fra halvdan svartes til sigurd iorsalfars død) åbenbar var høinordens store skueplads, da måe vi lægge mærke til, at vel havde norge i sine ylfinger havt en navnkundig helteslægt samtidig med danmarks skjoldunger og sverrigs ynglinger eller slikfinger, men om dem har man ingen sammenhængende oldsagn, ligesom sporene af norges eiendommelige guld-alder kun er meget matte, i sagnet om gudmund på glæsersvold, og i det om kong helges gravhoi, med et lag guld, et lag sølv og et lag muld imellem hinanden, så alt tyder hen på en egen blanding af det heltelige og det hyrdelige trindt i norges skarpt adskilte dale, hvoraf kun enkelte store træk, som blus på bjerg-åse, tiltrak sig almindelig opmærksomhed og vandt et varigt minde. hertil hore sagnene om erik ylfing fra rennesø med hans bedrifter i danmark og sverrig, om hildurs-legen mellem hedin og hugne, og om den store kamp på samsø mellem bærsærkerne fra bolm (andgrims-sønnerne) og fostbrøderne fra upsal (hjalmar og orvar-odd), som alle, efter saxo, spille i fredegods-tiden.
det var da heller ikke, efter snorres heimskringle, et skud af ylfing-roden, men en green af den svenske yngling-stamme, der i det niende århundrede udbredte sig fra øst til vest, indtil den med harald hårfager overskyggede hele norge, og, efter samme kilde, var det ikke blot i hårfagers dage, men også på trods mod hans enevoldsmagt, at 
 

både gange-rolv fra møre (søndmør og nordmør) gik på vikings-tog og fandt sin lykke i normandiet, og at ingulf med mange andre høibårne mænd, især fra vestkysten, bebyggede island og grundede der en høinordisk fristat, hvis rygte endnu ei er nær så stort, som dette middelalderens mageisse vidunder fortjende.
uagtet nemlig islænderne, såvidt vi veed, først med det tolvte århundrede begyndte at skrive veger på modersmålet, så efterretningerne om deres liv og bedrift giennem det tiende og ellevte århundrede er gået giennem adskillige munde, inden de førdes i pennen, så er dog på den ene side disse efterretninger sikkre nok i det hele til at bygge på, og på den anden side er islænder-skriften på modersmålet selv et så stort vidunder i sin tid, at man kun giør sig selv latterlig ved at påståe, at den historiske kæmpeånd, der klarlig svæver over børnenes skrift, skulde ei have hvilet på fædrenes isse.
den islandske saga-skrift, som har sin middagshøide i snorres heimskringla, ståer nemlig i sine mesterlige skildringer af kæmpelivet, under tag såvelsom på havet, i marken og på valen, så aldeles ene, at de måe tilskrives den samme høinordiske kæmpeånd, som gåer giennem edda-sangene og vore oldsagn, uden at man kan see, om christendommen derpå har havt anden indflydelse, end at den skaffede islænderne skrive-konsten og helbredte dem for det grove afguderi, der giør alle sine trælle ligeså åndelig forstenede øg døvstumme som deres afguder af malm og steen og træ. kun under denne forudsætning bliver det forklarligt, at man i høinorden vedblev at høre på hedenske oldsagn, at prise odin som skjaldskabets fosterfader, og at betragte asamålet som den høinordiske skjaldekonsts guldgrube, hvad vist nok godt lod sig forlige med christendommens ånd, men ingenlunde med hvad paver og munke kaldte christelig tro og tankegang, og således bliver island i det tolvte og trettende århundrede os både et slående beviis på den afgjort historiske netning af nordens kæmpeånd og et varsel om høinordens videnskabelige storværk, der må blive en levnets-beskrivelse på modersmålet af hele menneske-slægten, der overgåer alle de fremmedes såkaldte "verdens-historier" ligeså vidt, som islands folkelige og livsfriske sagaskrift, og navnlig heimskringla eller norges konge-krønike, overgåer alle de fremmedes krøniker og årbøger fra middelalderen.
midten af det trettende århundrede, hvormed i det hele på menneske-åndens side begyndte en sorgelig pest-tid, afbrød også hos os kæmpeåndens gamle løbebane, da island på een gang opgav både ånden og frihed en, og foreningen af de tre nordiske riger, som man i det fjortende og femtende århundrede fuskede på, kunde da umuelig lykkes, men må dog nævnes som den eneste begivenhed, hvori, efter islands vanskæbne, hele høinorden tog deel.
når de tre nordiske riger i middelalderen skulde forenes, som det virkelig skedte med de franske hertugdommer og de spanske riger, da måtte det enten skee ved afgjort overmagt på en af siderne eller ved list og lykketræf, og den sidste måde var ved slutningen af det fjortende århundrede hos os den eneste muelige.
norge, som sidst havde udmærket sig ved betydelig kraft-yttring, var nemlig i løbet af det tolvte århundrede blevet skuepladsen for en langvarig og ødelæggende borger-krig om thronen, og vel fik færingen sverre, som var hovedet høiere end alle de andre lykkefristere, kronen, han tog som et rov, til at gåe i arv, men selv med hans navnkundige sonnesøn, hakon den gamle, var det lun stads og fjas, og da sverres mandslinie uddøde i det fjortende århundrede, faldt riget som et arvegods på spindesiden til den svenske konge.
denne svenske konge, som ved at arve norge syndes at blive den tredobbelte krone nærmest, var magnus smæk af folkung-slægten, som efter en lang og blodig borgerkrig var blevet fast på thronen, men skiøndt danmark i hans sørste dage måtte synes et let bytte, havde han dog ikke engang magt eller snildhed nok til at holde fast på norge, end sige da til at vinde danmark.
danmark havde nemlig vel i slutningen af det tolvte og begyndelsen af det trettende århundrede, under de to første valdemarer, havt glimrende dage, end ikke blottede for ægte storværk, thi slaverne fra rygen og pommern, som herskede på østersøen og hærjede høinordens kyster, blev underkuede, og oldsagnene, som var nærved at forgåe, blev forsvarlig giemt i saxo grammatikers latinske danmarks-historie; men det må egenlig tilskrives nogle enkelte stormænd, og navnlig brødrene axel (absalon) og æsbern snare, hvem alle sællandsfarer fulgde ligeså blindt til bedriften, som saxo fulgde dem i beskrivelsen. derfor vendte bladet sig også efter deres død endnu i valdemar seiers dage, og denne konge beredte danmark og hele høinorden stor både skam og 
 

skade ved at gribe feil ad det tyske grevskab holsteen, og give slip på det danske hertugdom sonder-jylland. herved lagdes nemlig spiren til det holstengottorpske eller slesvigholstenske fiendskab, der endnu er danmarks plage, og havde endnu sor et århundrede var gået efter valdemar seiers død (1330-40), på et hængende hår aldeles oploft og ødelagt riget. vel blev danmark endnu denne gang reddet ved den jydske vovebals niels ebbesen, som slog helstens "kullede greve" (geert den store), og ved valdemar atterdag, som fik held til at samle riget), men selv han havde dog så ondt ved at forsvare det mod slesvig-holsteen og hansestæderne, at, da han døde sønneløs (1375), vilde rigets oplosning været langt rimeligere med dets udvidelse.
havde derfor end valdemars datter: dronning margrethe, det held, at samle høinordens tre kroner, som ingen var mand for at bære, på sit hoved, så havde danmark dog allermindst kæmpehånd til at befæste det bånd, som kvindelist havde knyttet, og de tyske prindser, som danmark indkaldte til at ståe for styret, var, til høinordens lykke midt i ulykken, ligeså udygtige som ufolkelige.
det er nemlig ingenlunde blot sverrig, men hele vort høinorden, der må glæde sig ved, at den gothiske kæmpestyrke levede op i sit hjem, som en stærkodder den yngre, og sprængde den "kalmarske union," der aldrig kunde blevet til den høinordiske forening, hvorved vi håber, alle rigerne skal blomstre, men måtte blevet til en plattysk sammenkobling, hvorunder høinordens folkestammer havde henvisnet. nu derimod, da den svenske opstand under en dygtig indfødt høvding (gustav vasa) og den lutherske reformation velmødt traf sammen i begyndelsen af det sextende århundrede, nu frelstes ikke blot i sverrig såmeget som mueligt af høinordens folkeliv og modersmål, men selv i danmark og norge måtte det oldenborgske kongehuus, som de over i trehundrede år (1419-1814) havde tilfælles, af frygt for sverrig i mange måder langt anderledes læmpe sig efter folket og frede om modersmålet, end det ellers, med forkiærlighed en til det tyske og gridskheden på holsteen, havde været at vente.
fra denne side betragtet, var de ellers sørgelige krige mellem sverrig og danmark, i det sextende og syttende århundrede, ikke blot tålelige, men ønskelige, thi så længe ingen høinordisk sammenvirkning var at vente, måtte man ønske de adskilte folke-stammer de allerstærkeste bevæggrunde til dog at holde fast på nordiskheden i den skikkelse, den var dem eiendommelig og lå deres hjerte næst. i det syttende århundrede, da sverrig var blevet til en europæisk stormagt og havde fået et tysk fyrstehuus, stod vel hele høinorden i fare for at tabe sig i et halvtysk og halvslavisk keiserdom, men karl gustav fandt sin grændse, hvor han mindst ventede den: i kiøbenhavns spartanske volde, og den svenske stormagts historie endtes med karl den tolvtes æventyr. hvad derimod til høinordens ære skal mindes alle dage, er helte-bedriften under sidstemanden af vasa-slægten: gustav adolf den store, hvorved det skinhellige romerske rige blev sprængt af den ny gothiske, ligesom det vanhellige romerrige sprængdes af den oldgothiske stærkodder; thi derved hævdedes ei blot for øieblikket den uundværlige troes-frihed, men derved forhindredes den enevolds-magt i tyskland, der måtte blevet høinordens peilstens.
i det attende århundrede, da rusland skiød op til en for hele europa frygtelig stormagt, og til en for høinordens frihed utålelig slavisk sømagt i østersøen, da syndes vist nok vore tre nordiske riger at nedsynke til en ubetydelighed, der kun endnu engang, ved undergangen i det russiske verdensrige, skulde nævnes i historien, men øieblikkets varsler kan aldrig spåe så ilde, at de jo er små og ubetydelige mod det store varsel, som høinordens lange fortid er om en dådfuld og gylden fremtid. i det nittende århundrede falder også allerede øieblikkets varsler for høinorden langt bedre end i det attende, thi ikke blot spåer skiærtorsdags-slaget i kongedybet og den seierrige kamp med tyskland om sonder-jylland, danmark et eget gyldenår med det første, men der forberedes også for vore vine en "høinordisk forening" i historie-åndens kæmpestil, der skal både fordunkle og forklare islænder-livet i dets høieste glands.
selv tosse-greverne (thurserne) er nemlig i vore dage blevet opmærksomme på de såkaldte "skandinaviske sympathier", hvad jo på pluddervælsk betyder den høinordiske grundfølelse, der daglig mere hæver og klarer sig i alle tre riger, og har ingenlunde, som tosserne tænker, sit kraft-udtryk enten i det "skandinaviske selskab" eller i "studenter-giæsteriet," men i den vægt, man har lagt og bestandig mere lægger på "asamålet," på "kæmpeviserne," på den "islandske sagaskrift" og på alt hvad høinordens folkestammer og kun de har tilfælles. uden denne høi-
 

nordiske grundfølelse vilde alt håb om en virkelig forening og om storværk med forenede kræfter være luftigt, men med denne dybe følelse er håbet så velgrundet, som noget håb i denne verden, da det daglig bliver klarere, ikke blot at de tre høinordiske riger kun med forenede kræfter tor vente at kunne forsvare deles frihed mod de fremmede, men også, at christendommen, langtfra at ville tilintetgiøre det høinordiske folkeliv, tvertimod forudsætter og kræver dette folkelivs fri udvikling til den høiest muelige klarhed.
det første, at verdens-begivenhederne af al magt anspore høinordens folkestammer til jo for, jo heller, at skrive alle deres gamle og nye tvistigheder i glemme-bogen som borne-trætter, og at giøre fælles sag mod alt det fremmede, der ellers snart måtte opsluge dem stykkeviis, det trænger neppe til beviis, thi man behover jo blot at kaste et opmærksomt blik på europas landkårt, for strax at see, i hvilken klemme høinorden og tyskland med deres gothiske befolkning ligger, midt imellem de romerske stammer i vesten og de slaviske i østen, og klemmen er åbenbar så meget farligere, som disse stammer langt lettere vil kunne samles under frankrigs og ruslands banner, end de gothiske under stor-britanniens, der både ligger afsides i havet og synes at have glemt både sit gamle frændskab og sit store kald, som gothlandenes hoved, over sig selv og himmalaia.
det sidste derimod, at christendommen ståer i en ganske egen pagt med den gothiske folkekreds, og det høinordiske folkeliv, så hele verdens-magten neppe vil fåe held til at adskille hvad gud her har sammenføiet, det er vist nok noget, der trænger til ganske anderledes beviser, end pennen kan fore; men pege på den glædelige sandhed må pennen her dog så meget tydeligere, som christendommens indflydelse netop i dette overblik af høinordens historie ellers let kunde synes aldeles overseet eller dog med flid fordulgt.
det må nu først bemærkes, at det kun er papisteriet, der vil opsminke alt hedenskab med et christeligt skin, og dødbideriet, der vil skrinlægge hele menneske-livet i en klassisk ligkiste, men at det ingenlunde er christendommen og dens ånd, der ståer i modsætning til alle levende folks modersmål og folkelige udvikling, da det tvertimod er soleklart, at christendommens ånd, der allevegne og til alle tider vil udrette hele sit storværk ved "tale og skrift," må selv for sin egen skyld giøre alt sit til, at ethvert folks modersmål bliver så levende, så fuldelig og så klarlig udviklet, som mueligt, da det kun derved bliver et bekvemt redskab for den ånd, som randsager alle ting, også guds dybheder, og vil hos alle folkefærd udtrykke åndelige ting med åndelige ord og udsige om alle ting hvad sandhed er.
at nu også christendommen, hvorsomhelst den vorde sig med "ånd og liv," har viist, at den elsker menneskeheden under alle skikkelser og har kraft til at omfatte alle "stammer, folk og tungemål," det viser dens historie ligefra den første "pindse" til den sidste "iuul," og aldrig klarere end ved christendommens overgang fra den romerske til den gothiske folkekreds ved pavedommets begyndelse. det er således en længe overseet, men derfor ligestor kiendsgierning, at christendommen skabde både anglernes og islændernes skriftsprog og styrkede begge disse høinordiske folkestammer til storværk i deres egen ånd og efter deres egen smag; og ved den lutherske reformation blev det klart, at christendommens ånd herved i den gothiske folkekreds havde beredt sig en ny virkekreds, hvor evangeliet skulde virke levende og frit på folkenes modersmål tit fremskridende historisk oplysning, ikke mindre om hele menneske-livets end om den hellige skrifts indhold , værd og betydning. hvad der hidtil har hemmet eller dog forsinket denne historiske oplysning, er på den ene side de aldeles uchristelige indgreb i troens og ordets borgerlige frihed og på den anden side det ligeså uchristelige dødbideri i latin-skolen, så at, når disse hindringer ryddes af veien, vil christendommens og høinordens ånd klarlig med kæmpeskridt følges ad på den historiske oplysnings-bane, da begges timelige mål er menneske-livets forklaring giennem storværk i tidens lob under forsynets styrelse. såfremt derfor stammerne i høinorden, som ene giemde på asa-målet, oldsagnene og kæmpeviserne, og som er de eneste lodseiere i den islandske sagaskrift på modersmålet fra middelalderen , vil nu i nytårs-tiden blive sig selv og kæmpeånden troe, da vil deres folkeliv nyde al den beskærmelse og understøttelse, som christendommen kan yde folk og riger af denne verden, som under den sin frihed og fremmer dens timelige øiemed.
det må vist nok ikke oversees, at høinorden i det hele og danmark især, hvad enten man seer på de udvendige eller på de indvendige forhold, synes endnu at være sig selv rædsom utro, da det fremmede 
 

hersker både i forfatning, lovgivning og styrelse, oplysning, dannelse og smag, men i det nittende århundrede viser forkiærligheden til asamålet, kæmpeviserne og den islandskr sagaskrift sig dog hver dag klarere, og netop klarest i danmark, så sin historiske kæmpeånd vil høinorden sikkert blive tro, og da kæmpeånden altid tager kæmpeskridt, vil hindringerne for det høinordiske folkelivs fri og glædelige udvikling, hvormange de er, både let og snart kunne overvindes; og at de vil blive overvundne, derfor borger det "forsyn", der åbenbar giennem tidens lob har indfredet og forberedt høinorden til en folkelig høiskole i kæmpestil for hele menneske-livets historiske oplysning og forklaring!
n. f. s. grundtvig.

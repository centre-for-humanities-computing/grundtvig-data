til rigsdagen i anledning af "grundlovens uklare bestemmelser": kirkens stilling er blevet dårligere. embedsbesættelserne sker uden kirkelig medvirken, kirkeformuer og gejstlighedens indtægter er givet i ministerens hånd. tidligere var der dog et kollegium, hvori flere havde stemme. - før marts havde de forskellige grene af statsstyrelsen deres repræsentanter, - kirken havde ingen; "thi biskopperne hverken var eller er det." "det er - alt andet fraset - klart, at når kirken før har underordnet sig staten, da den var kristelig og identificerede kirke og stat, da kan kirken nu ingenlunde gøre det samme, da staten har forandret sit standpunkt, ja gør det lovligt muligt, at kirkestyrelsen kan gå over i aldeles ukristelige hænder."
grundtvig var enig "i det hele"; "men så længe en folkekirke skal bestå, må øvrigheden forbeholde sig tre ting: indflydelse på 1) de gejstliges dannelse, 2) på embedernes besættelse og 3) opsynsret. før var kirken et lukket hus, af hvilket ingen kunde gå ud; men nu er den blevet et åbent hus, i hvilket man kun behøver at blive, så længe man har lyst ... staten bør ikke blot opgive en herskende kirke, men også sit herredømme over præsternes lærdom og kirkens tro. med hensyn til indtægter, forholdet til den verdslige øvrighed o. s. v. må staten kunne sige: disse er mine vilkår; vil i på dem være i min kirke, så er det godt; hvis ikke, kan i træde ud. når staten indrømmer denne sidste frihed, da er den i sin fulde ret ved iøvrigt at ordne dette forhold ..."
til spørgsmålet om kirkens ejendomsret indhentede man et privat responsum fra professor juris ecclesiastici kolderup-rosenvinge, der konkluderede i, at "hvis kirke og stat vilde blive sammen og ordne deres samliv friere og bedre, da er det en selvfølge, at staten må sørge for kirkens timelige fornødenheder, da ellers hverken statens eller kirkens formål opnåedes. men her kan ingen ensidig bestemmelse træffes, da begge er medejere og medbrugere af en for så vidt dem begge tilhørende ejendom. hvis grundloven derfor bestemmer, at den evange-lisk-lutherske kirke "som folkekirke" understøttes eller

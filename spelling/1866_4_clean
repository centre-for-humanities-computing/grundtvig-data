den spillemand lokke var snedig og snu,
snedig og snu,
til freias guldsmykke stod legerens hu,
og det var brysing, det bedste guld-mon.
og det var om natten, skjøn freia, hun sov,
freia hun sov,
da listed sig lokke som ræven på rov,
og det var brysing, det bedste guld-mon.
da blev der en jammer i asernes gård, •
asernes gård,
som havde ei været i tusinde år.
og det var brysing, det bedste guld-mon.
skjøn freia, hun var deres glæde og lyst,
glæde og lyst,
det voldte guldsmykket, hun bar på sit bryst,
og det var brysing, det bedste guld-mon.
forsvundet var nu hendes yndigheds duft,
yndigheds duft,
som alle småblommers, når snee er i luft.
og det var brysing, det bedste guld-mon.
godt råd vidste heimdal, den vittige dværg,
vittige dværg,
han blæser guldhornet på himlingebjerg.
og det var brysing, det bedste guld-mon.
heimdal kan høre, hvor græsset mon groe,
græsset mon groe,
han hørte og lyden af legerens sko.
og det var brysing, det bedste guld-mon.
hans sværd kaldes hoved, for han er så klog,
han er så klog,
han kan alle runer i nornernes bog.
og det var brysing, det bedste guld-mon.
han stredes med lokke ved spillemandsør,
spillemandsør,
guldsmykket han vristede ud af hans kløer.
og det var brysing, det bedste guld-mon.
sig selv er skjøn freia nu blevet igjen,
blevet igjen,
og heimdal, han er hendes trofaste ven.
og det var brysing, det bedste guld-mon.
og nu er der glæde i asernes gård,
asernes gård,
som ei der har været i tusinde år;
og det var brysing, det bedste guld-mon.
og nu er der gammen i deiligste vang,
deiligste vang,
for der synger freia sin guldsmykke-sang.
og det var brysing, det bedste guld-mon.
og lokke, forgjæves han lister omkring,
lister omkring,
han hører vel sangen, men seer ingen ting.
og det var brysing, det bedste guld-mon.
n. f. s. grundtvig.

kirke-klokke! mellem ædle malme
mageløs er for mit hjerte du,
vågnet er ved dig en høitids-psalme,
som gienlyder baglig i min barm!
kirke-klokke! ei til hovedstæder
støbtes du, men til den lille by,
hvor det høres trindt, når barnet græder,
og inddysses bildt ved vuggesang.
kirke-klokke! moderskiød for klangen,
som er mig langt meer end strængeleg,
toner dine kappedes om rangen,
for mit øre tit og i min barm.
mens som barn på landet jeg var hjemme,
julemorgen var mit himmerig,
den du meldte mig med englestemme,
kimed klart den store glæde ind.
høiere dog stemde dine toner,
når de med "den gyldne soel frembrød,"
kimed: støv! opreist er din forsoner,
stat nu op i påske-morgengry!
lavere de sprede deres vinger,
sænke sig med solen dybt i hav,
når for mig nu aftenklokken ringer,
og jeg tæller dine bedeslag.
listigt dog det klinger helst om høsten,
i den stille, svale aftenstund;
giennem jorderig gåer himmelrøsten,
kalder sjælen til sin hvile ind.
landet nu gråhærdet kun jeg giæster,
og har hjemme, selv jeg veed ei, hvor;
dog på lysets hjem min hu sig fæster,
evig godt, jeg veed, er ene der.
derfor nu, når aftenklokken melder:
solen sank og fuglen slumred ind, .
da mit hoved jeg med blomsten helder,
nynner sagte mellem bedestag:
kirke-klokke! når tilsidst du lyder
for mit støv, skiøndt det dig hører ei,
meld da mine kiære, så det fryder:
han sov hen, som soel i høst gåer ned!
n. f. s. grundtvig.

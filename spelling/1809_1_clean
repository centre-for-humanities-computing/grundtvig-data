året sank, i vesten stander
høi dets røde bautasteen,
og med ebro end sig blander
blodet. - enden vorder feen.
hvad har vel udmarvet jorden,
så den er ufrugtbar vorden,
så den gødes må med liig?
han, som har så længe levet,
han, som, født med jorden, såe
alt, hvad slægten har bedrevet,
han, den vise olding, må
og forklare os vor alder:
tiden sig den olding kalder,
saga er hans tungemål.
eder hen til ham at føre,
lære eder at forstå.
hvad i af den gamle høre,
hvad han på sin vandring såe,
er det mål, jeg har for øie;
unge venner! vil i bøie
sjæl og øre til mit ord?
når begejstret gubben maler
os sin fagre ungdoms liv,
da om grækenland han taler,
peger for os på homer;
hvad den kolde klogskab mægter,
os og alle jordens slægter
viser han i stolte rom.
hist på nordens klippetinder
byder han os stirre hen,
når sin manddoms stolte minder
han vil trylle for os frem;
der vi høre skjalde synge
om de bånd, som fast omslynge
kraft og kærlighed i nord.
sørgelig han og mon klage
over mangen  farlig sot,
lærer os, hvi træt af dage
nu han må ved staven gå,
hvi han vakler så på foden,
hvi det dundrer så på kloden,
når han tung sig skyder frem.
medens over gubbens ælde
og hans ynkelige færd
vi må vemodstårer fælde,
skænker han os dog en trøst:
gud og videnskab at dyrke.
tænder lys i nattens mørke,
jager bort hver farlig sot.
unge venner mangen tåbe
sig fra gud og videnskab
dårlig vender, tør jeg håbe
i vil vende eders blik
fromt mod himlen, aldrig klæbe
det på jord, men mandig stræbe
op derfra med ord og dåd!!

seer du ham på fiskerbåden!
det er jesus, gud og mand,
sandheden det er og nåden,
livets lys i dødens land;
for ham sjunge englehære:
lov og tak og evig ære!
seer du ham med skabermagten
hos en fattig mand ombord!
seer du ham i tjenerdragten!
horer du hans guddomsord!
de kan hjerter sødt husvale,
liv og ånd er al hans tale.
seer du hist den folkevrimmel!
stort og småt i tusindtal
lytter under åben himmel
til det klare tonefald;
himmeriges klokker kime:
nu er salighedens time.
herren tier, alle sukke,
himlens porte, nys på klem,
sig med herrens læber lukke,
støvet til sig selv kom hjem;
simon fisker, som så ofte,
grædefærdig sad på tofte.
herren fra den store skare
vender sig, som fjeren let,
siger: simon! nu du fare
ud på dybet til en dræt!
fulgt har du min tales bølger,
nu til gjengjæld dig jeg følger.
hor, hvad simon har at melde
slidt vi har forgjæves kun,
kjære mester! fra i kvelde
til den lyse morgenstund;
dog (læg mærke til gudsbarnet!)
på dit ord jeg kaster garnet.
hører du, hvor simon stønner,
råber høit om hjælp i hast?
kommer, zebedæi sønner!
under vægten garnet brast;
hid med eders båd i lægge!
her er ladning til os begge.
seer du nu, hvor simon blegner,
mærker, hvem han har ombord!
seer du, hvor i knæ han segner!
hører du hans kvalte ord:
herre? see, du bort dig skynder
fra mig arme, grove synder!
klart det må sig her stadfæste,
synden os har stilt fra gud,
vil som broder han os gjæste,
bedes ei han ind men ud;
i hans selskab, engles glæde,
bitterlig må synden græde.
seer du, sandt er herrens rygte!
mild er han og eiegod,
siger himmelsk: ei du frygte!
simon smiler, fatter mod,
kjender glad guds søn på freden,.
næste sin på miskundheden.
så endnu på jorden sindes
jesus christus, gud og mand,
hvor hans ord og gjerning mindes,
hvor hans dåb er livets vand,
hvor hans ånd til pagten svarer
og i kraft sig åbenbarer.
som vor moders søn han tager
deel i al vor nod og trang,
horer mild på vore klager,
læmper efter os sin gang,
takker os, når i vor hytte
vi ham bænke, til ham lytte.
i gud-faders navn han tater
stærke ord, som evig ståe;
engle gjør hvad han befaler,
knuste hjerter roligt slåe,
storme tie, når han blinker,
tine tindre, når han vinker!
lytter, alle hjerter fromme,
som har kiærligheden kjær!
frygter ei for vredens domme!
nåden er med jesus nær,
himmeriges klokker kime:
nu er salighedens time!
n. f. s. grundtvig.

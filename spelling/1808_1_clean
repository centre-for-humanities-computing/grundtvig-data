hver ægte nordbo,
hver dannekvinde,
broderlig helliget.
tid er at tale.
jeg så  og tænkte.
jeg  lytted' til råd,
til taleruner
da hørte jeg domme
i   den  høie sal.
døer fæ,
døer frænder
selv hver på det sidste;
et dog  ved jeg,
som  ret aldrig  døer:
dom om hver en død.
havamal.
skarer af alle stander samledes i danmarks sørgetid, i dets lykken hårde vinter, i vinteren attenhundrede og otte. de samledes, for i overgiven  spøg at præge  deres  glæde.
enkelte trådte frem, med  billedet af den lidende, den blødende dana i hånd, og stillede det for de jublendes øie. eneste stemmer løde: skammer som dog, sønner af nord! skammer eder dog ved at dandse og gøgle på bredden af dannemarks grav! dog - blind og døv var skaren for synet og stemmen. strengelegen,
 
6
tonede højt, og med den blandede sig i rædsom lystige akkorder:
gulvet dundrede under de dandsende, medens andre formummede drejede sig under rægri-men i lystige kredse, og skreve i hinandens hænder, som kunde der tvivles om deres navne, de rette.
men, se! lysenes lue stod over i blålige flammer, raslende åbnedes dørren, og ind trådte en bleg skælvende olding. et spyd var hans stav, hårdt havde han lænet sig til det på sin tunge gang, og farvet var det af hans blod. få, men trofaste fulgte ham, med løftet sværd i den stærke hånd, og en tåre hang i det slidfulde øje.
fremmerst var dannemarks kongesøn blandt dem. tæt vandrede han ved oldingens side, og bød ham hvile sig på den kraftige arm.
forvirret samledes, skaren trindt gubben, på hvis bryst stod dannemarks navn med halv udslettet skrift. tale vilde han, men kun en utydelig, jamrende lyd kom over de filtrende læber. den ædle ved hans side, stod rede til at styrke ham med sit blod; men da rystede den gamle de hvide lokker med truende alvor.
fluks trådte tvende frem af følget, skjulte spydsodden i det blottede bryst, og lædskede oldingen med deres varme hjerteblod. skrækket veg skaren tilbage, men den gamle rejste sig kæm-pehøj omtalte:
så stod jeg gennem seklers år,
i  manddoms fulde styrke.
kraft var min søn, blufærdighed
min fagre, rene datter.
når bølgen stog i syd og vest
mod fjerne landes kyster,
mit navn den bar, og fejghed skjalv
i stolte marmorsale.
hovmodig på sin brede bænk
som havets dronning troner
nu bretland; men i jernet spændt
hun ved min  fod har hvilet.
jeg slumred': valmusaften gød
en treldom på mit øje
mit navn forglemtes, på min ryg
opkravled kåde dverge.
jeg vågned', så, og skjalv, men stem
jeg råbte mine sønner:
med stål i bryst og stål i hånd,
de tæmmed kåde dverge.
jeg ældedes - en søn af skjold,
(end ståer han ved min side.)
genfødte mig, og ungdoms blod
alt varmede mit hjerte.
da kom fra vesterled en vind,
så lun som vestenvinde.
ak! storm den blev, bortrev min krands
som dulgte hvide lokker.
når bølgen, som mit stolte navn
henbar til fjerne lande ;
i syd og vest nu slår mod kyst,
den bærer - mine sukke.
jeg råber mine sønner frem.
ak' få er de som høre,
i blødheds favn og lystens skød,
de skumrende sig velte.
se! tomme herrens templer stå
og støvet ej vil knæle
i støvet ned for støvets gud,
at angre sine synder.
ak! mine børn det er, som så
foragte himlens konge,
som se mig fyg, og springe dog
med lyst i gøglerhammen.
o! rejs dig dog, nedsjunkne, faldne slægt!
mod himlen op fra blødheds fule leje!
husk du udsprang af nordens kæmpeæt,
til dåd, og ej til sydens kælne vellyst!
o kaster dog den fæle gøglerham!
o dæmper dog de vilde glædestoner!
ombytter prunk med festlig sørgedragt
og ganger hen i herrens hus at bede!
med hellig sang, det fromme hjertes bøn
sig hæver da på andagts luevinge,
og ungdoms kraft nedstiger i min barm,
fra ham, som holdt mig rejst i lange tider.
da, hvæs o mand! på hellig alterfod
dit tunge sværd, til bretlands skjold at kløve.
og sværg da had til sydens lumske gift,
til vellyst, pragt, og guldets dorske glimmer!
men kvinde! du som herren af sin sol
en stråle gav for mandens bryst at varme,
kys altrets fod, og sværg ved strålen selv
at ej med den du mer min søn vil dåre)
at du med smil vil nære himlens ild
og svale med din tåre jordens flamme;
at med din hånd du huld vil klæde mig,
og vandre frem som ærbar dannekvinde!
når bølgen da mod syd og vest henruller,
og når den står mod fjerne landes kyst;
da atter stal den, som i oldtids dage,
heltbære did mit næsten glemte navn.
o søn! o datter! hør en faders ømme stemme !
o! hører dog, imens det end er tid,
for, dræbt af sorg og modighed jeg segner
i skumle grav til evig glemsel ned!
oldingen tav. et øjeblik stod skaren som grublende; men nu lød det i salens øvre ende:
glaubt nicht auf folche dumme dinge!
og i den nedre.
tro ej selvtens mørke lære.
at himlen er den glade vred!
fordobbler vendte den vilde fryd tilbage.
end ravede gubben en stund, støttet af sin ædle ledsager, og hans mandige følge; men - dødninguret slog	sit tolvte slag, og livløs ned- sank den gamle med sine tro sønner blødende trindt sig. stort var faldet salen rystede som blad i storm, og skræk udpustede livsånden af de dandsende.	gispende fore de til hel.
lvsskinnet blånede end mere; jorden gungrede som under kæmpefod, og ind trådte tvende skarer af nordens gamle helte. hedningene havde sorte men de kristne hvide, med kors udsmykkede brynjer, og alle havde de gyldne hjelme.
for dem gik en skjald, med harpen i hånd. taus sørgende stirrede de kristne på den døde; men hedningene omringe trende gange liget og kvade:
af dine lænder
vi alle sprang.
vi, bårne frænder,
gik kæmpegang.
med sværd vi hærged'
med skjold vi værged´
vor fader.! dig,
vi hørte runge
i valhals borg,
dit fald, det tunge.
ja voksde sorg,
hvor rojer stode
hvor liljer grode,
på vigrids mark.
skjalden greb strængene, og kvad så gladelig om den hedenfarnes manddom,  så sørge-ligen om hans død.    som stivnede stode alle heltene og lyttede til kvadet; men da det var endt, fremtrådte regnar lodbrok og kvad:
i bretland fangen
jeg sad en stund,
mig favned' slangen,
i ormegrund.
den støt mig knuget
mit blod den suged'
jeg klaged ej.
i ellas tårne,
da lød min sang,
for gamle orne
blir tiden lang;
men vidste grise
hvad orme spise,
de tøved' ej.
frem stod hans søn ivar benløs og kvad:
vi tøved' ikke.
men djærve lod
vi ulve drikke.
af bretlands blod.
vi ryggen risted',
og hjertet vristed'
af ellas bryst.
af den kristne skare fremtrådte gunnild, svend tveskægs den stolte, den dejlige søster, og kvad:
udsprungen af dannemarks kraftige rod,
udrunden af skjoldungers herlige blod,
i bretland mig timedes kvide.
på troløse ø,
der måtte jeg dø,
i ungdommens fagreste tide.
på kongestol nidingen edelred sad ,
han blanded' og laved' så blodig et bad,
for danske. det havde ej lige
da dræbtes i løn
hver dannemarks søn,
som bygged' i engellands rige.
ej havde de våben, de dristige mænd,
så trøstig de fly´de til kirkerne hen,
men kirkerne tændtes i lue.
så ynkelig klang
da hylen for sang,
alt under den  hellige bue.
af nyfødte spæde, forbarme sig gud!
fløj hjernen mod stolper mod stenene ud.
kun få kende mødrenes smerte.
da groves l jord,
de kvader fra nord,
og hundene sled deres hjerte.
. dog, end havde bretland ej styret sin lyst,
jeg måtte i søns og i ægtemands bryst
de blodige spyde beskue.
om højeste ved.
hvad angest jeg led;
men ingen dog så mig at grue.
nu løftedes øksen. jeg giorde min bøn,
til krist og hans hellige moder i løn,
og døende tog jeg til orde:
græd bretland! o græd!
ti blod var din sæd,
og blodig vil høstdagen vorde.
fremstod da skjalden ottar hin sorte og kvad.
ja, hevnet du blev.
du gunnild hin fagre!
med blod vi beskrev
på engellands agre,
dit mord og vor hevn.
så harmefuld drog
kong svend over strande .
han edelred jog
til fremmede lande,
fra rige og stol,
han synded' mod gud,
mod edmund og døde.
da farvede knud
de hjelme så røde.
og bretland var træl
kristne og hedninge sloge krinds om liget og kvade i kor:
ja fader! tro.
vi stod og stred .
og højt vi lo,
i blodig sved.
men ve den svend,
og ve den mø,
som så dig dø,
og lever end !!!
bålet tændtes midt i salen og viedes med korsets og hammerens tegn under korets kvad
høje odin ! hvide krist!
slettet ud er eders tvist,
begge sønner af alfader.
med vort kors og med vort sværd,
vies eder bålet her,
begge elske i vor fader.
tre gange båres den døde på skjolde rundt om bålet, og koret kvad:
os guderne sende,
at hædre dit lig.
til aske vi brænde,
o elskede! dig.
en høj vi skal rejse
på smuldrede ben,
og på den skal knejse:
en varslende sten.
den hoj skal ei lægges af jord eller muld
men af sølv og af guld,
men af silke og lin,
begydt med den skummende vin,
og  af skarlagen rød.
og af frådsernes kød,
så guderne bød.
på højen vi rejse en bautasten
af dødninge-ben,
af hormænds-ben,
af horkvinde-ben,
af nidinge-ben,
og  den bautasten
skal stande i nord,
til forældede jord
opløses i damp.
liget lagdes på bål. flammen omsnoede hele følget, og alt forsvandt.

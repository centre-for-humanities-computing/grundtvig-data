møens klint og skamlings banke,
danske bjerge grå,
mellem dem vi ride ranke
over bølgen blå;
kuling frisk i velt og sunde,
fuglesang i grønne lunde,
moders mål på folketunge,
de er altid unge!
gåer i bjerge, gåer i dale,
det som bølgestag,
"dansk vi blive ved at tale"
det er afgjort sag,
høit og lavt, som det kan falde,
ja, sålænge vi har skjalde,
dansk, om så en steen vil groede,
sjunge vi og kvæde!
dannemænd fra skamlings-banke!
sendebud fra gram!
er end grå vor løve-manke,
munden ei er lam;
synke lidt kan løve-modet,
ligger dog i hjerte-blodet,
reiser sig i dage klare,
og i fælles fare!
derfor hjertelig "velkommen"
over bølgen blå!
dannemark i alderdommen
skal forynget ståe,
klarlig mindes vermunds dage,
klang af skrep og sang af brage,
og med holger danske trodse
hver en barbarosse!

de såkaldte syv sakramenter hører vistnok til papisteriet, som vi helst skal være udenfor, men da dog papisterne hårdnakket påståer, at de hører alle syv til den christelige børne-lærdom, og da de regner både den hellige dåb og den hellige nadver til deres syv sakramenter, hvoraf de siger, vi har tyvstjålet de to; så skulde vistnok hele menigheden være velbekjendt med sagens sande sammenhæng, og det såmeget mere, som man, blandt andet, ved trætterne om "ordinationen", om "brude-vielsen" og om "skriftemålet" tydelig har seet, at den papistiske surdei er endnu langtfra at være ret udrenset, så vi kan holde påske med "usyret brød". således gåer det altid med den "officielle" eller den såkaldte "lovfaste" og "pligtmæssige", med allehånde kjødelige og verdslige våben kraftig beskyttede, christendom, hvorved der altid langt mindre spørges om, hvad der beviislig er sand christendom, hvad trang mennesket har til den, og hvad gavn menneske-livet kan have af den, end om hvad paven og hans præster, eller hvad den verdslige øvrighed og dens geistlige embedsmænd, eller hvad skolemesterne, som creerede doctere i theologien, vil have, skal hedde den eneste sande christendom, så at hvem der vover at bruge mund eller hvæsse pen derimod, det være sig på hvad grund eller med hvad beviisligheder, det vil, de skal enten brændes eller
kirkelig samler. 2 bind.
 
290
smides i hullet, eller landsforvises, eller i det allermindste gåe med mundkurv og ståe under stræng censur alle deres dage. under sådanne omstændigheder bliver det da en sat ret hos papisterne, at der er syv sakramenter, og hos protestanterne, at der er kun to sakramenter, og, for en feils skyld, hos de høikirkelige, at det er kun "nadveren," der skal kaldes et sakrament, så de er slemme kiættere, som siger, der er enten flere eller færre. i sådanne kirke-stater og stats-kirker nytter, som man veed, ingen snak om "bedre oplysning", og hvem der ikke vil prøve kiætter-lykken, bryder sig da heller ikke om andre kirke-lys end dem, de såkaldte kirke-eiere, på kirke-tiendens bekostning, lader tænde eller slukke, som det kan træffe sig, eller som de nærmest vedkommende behager.
ved en sær undtagelse har vi imidlertid i det lille danmark, selv midt i det statskirkelige virvar, fået lov til at tænde hver sit lys og see ved det, og nu, da vor strængt lutherske stats-kirke har ladt sig forvandle til en fri evangeliskluthersk folke-kirke, da må det jo være vor embeds-pligt at lade vort lys skinne så vidt og så klart som mueligt for alle dem, som er i landet, og da den catholske kirke i bredgaden nu også lader sit lys skinne på sin deilig brede vei til himmerig, så vil det være dobbelt nødvendigt med christendommens eget lys lidt grundigere at oplyse den mest tillokkende af alle brede veies beskaffenhed.
uagtet nu somme vil sige, at jeg er snarere en papist end en lutheraner, så er jeg dog vis på, at enhver pave meget vi de frabede sig så- 
 
291
danne papister, og at derimod morten luther slet intet har imod sådanne efterfølgere, som jeg er, ligesom jeg da også her, lige for pavens næse, gåer ud fra den strængt lutherske grundsætning for al christelig oplysning, at den helligånd er christi eneste statholder på jorden, og at denne christi statholder, som den gud dommelige livs-kraft, kun er virksom giennem "ordet og troen", guds-ordet nemlig og menneske-troen, så disse måe begge være i levende og kiærlig virksomhed overalt, hvor der kan være christelig tale om noget, der enten skal kunne skabe eller opholde, udvikle eller pryde et christeligt menneske-liv.
efter denne evangelisklutherske grundsætning for christelig oplysning, som jeg kalder urokkelig, og hvormed alt papisteri er ikke blot uforeneligt, men uforligeligt, har jeg alt i mange år sagt mine læsebørn så god besked, som jeg vidste, om de syv sakramenter, men deels er jeg også i dette stykke alle christelige læsebørns skyldner, og deels har den besked, jeg for har vidst at give, havt sine store mangler, hvorpå jeg nu skal stræbe at råde bod.
fra dette evangelisklutherste stade måe vi nemlig først og fremmerst spørge om, hvad ordet "sakrament" betyder i christelig forstand, thi, veed man ikke det, da er det jo latterligt at trættes om, enten der er to eller syv eller fjorten christelige sakramenter, og når vi nu opdager, at ordet "sakrament" ikke blot er vildfremmed hos os, men at latinerne, i hvis sprog det har hjemme, ligesålidt, som vi, veed, hvilken christelig tanke dette 
 
292
selvgjorte skolemester-ord kan udtrykke, da er det soleklart, at al strid om de christelige sakramenters antal er fort i mørke og kan ikke fortsættes et øieblik længer end til det bliver lyst.
vi siger altså kort og godt: om sakramenternes antal vil vi ikke trættes med nogen, da der hverken findes noget tilsvarende ord af herrens mund ved hans egne indstiftelser, ikke heller i apostel-skriften, så ordet "sakrament" kan slet ikke bruges til at oplyse, men ypperlig til at formørke christi evangelium. lad os derfor heller høre, hvad det er, som papisterne, under navn af "sakramenter", vil have indsluttet i det samme hoved-begreb som den hellige dåb og den hellige nadver, der er indstiftede af vorherre selv, mens han var øiensynlig tilstæde, og som har det mageløse vidnesbyrd af ånden og menigheden, at dåben er gienfødelsens og fornyelsens bad i den helligånd, og nadveren er christi legems og blods samfund og fællesskab!
så hører vi da af peter lombard, den berømte skolemester og biskop af paris, i det tolvte århundrede, og hører det af alle papister efter ham, at de syv såkaldte sakramenter skal være: dåben, bekræftelsen (confirmationen), nadveren, skriftemålet (pønitensen), den sidste olie, præste-vielsen (ordinationen) og brude-vielsen.
men når nu den papistiske skolemester med det samme vil fortælle os, at disse syv dele kalder han sakramenter, fordi han, og selv den hellige augustin, har betænkt, at der ved ordet "sakra-
 
293
ment" kan og skal menes et "helligt tegn" og en "betegnet helligdom", da skal vi meget betakke os for at feige med ham på denne peer gantes gienvei, da det slet ikke ligger os magt på at vide, hvordan han er kommet til sin uforsvarlige skrivemåde, eller hvordan han kan besmykke den, men det ligger os magt på, at han, og papisterne med ham, har smidt kornet (som er guds ord) i en hob avner (som er menneske-bud), til der at blive overseet, glemt og, om muligt, blive reent borte. vi skulde derfor ikke engang have berørt hans skolemester-stil om det hellige tegn og den hellige ting, der skal udgiere sakramentet, dersom ikke de protestantiske theologer ligesåvel som de papistiske havde pløiet med hans kalv, så derom dreier sig blandt andet hele den lærde trætte mellem lutheraner og calvinister både om dåben og nadveren, og da især om den sidste.
idet vi hermed lade al den papistiske sakrament-snak fare, stiller vi da strax, med sandhedens ånd og morten luther, dåben og nadveren fra det påtvungne, dem aldeles uværdige selskab, da de fra begyndelsen har stået og skal til enden ståe mageløse i guds huus, både som de eneste kiendelige indstiftelser af vorherre jesus christus selv, og som de eneste livs-fornødenheder for det folk, som skabes af ånden ved "ordet og troen" til at love herren, da det er i dåben efter herrens indstiftelse de troende fødes til guds-børn i og med herren, og ved nadveren, efter samme indstiftelse, at de troende 
 
294
og døbte opelskes, under guddommelig væxt i og med herren, til de fuldvoxne kan ståe mål med ham.
at der nemlig i dåben og nadveren både er noget synligt og noget usynligt, det er ikke deres kiendemærke, så de skulde kunne slåes sammen med alt hvad der deels er synligt og deels usynligt, eller deels et synligt tegn og deels en usynlig kun betegnet ting, men herrens indstiftelser til det faldne menneskes opreisning måtte kun have både synlige og usynlige bestanddele, for at omfatte hele mennesket, der jo er en forening af det synlige med det usynlige, og de synlige ting i dåben og nadveren er derfor ikke tegn på det usynlige i dem, men hører ligeså virkelig til tingen, til det guddommelige læge-middel i sin heelhed, som legemet hører til menneskeligheden. om vi kan eller ikke kan giætte, hvorfor vorherre med sit ord i dåben har optaget nand og i nadveren brod og viin til sin ånds brug, det er her ligesålidt spørgsmålet, som om vi kan giætte grunden til, at vort eget menneske-legeme, for at oplives af guds ånde, netop måtte have de bestand-dele, det har, men da herren, blandt alle synlige ting, som stod til hans rådighed, har til sin dåb valgt det mageløse legemlige rense-middel, som vandet er, og til sin nadver det fineste legemlige nærings-middel for menneske-livet, som hvedebrødet og vinen er, så seer vi let, at de synlige ting ved herrens indstiftelser på een gang er billeder af de ånds-kræfter, som giennemvirker 
 
295
dem, og spirer til den ny, rene og klare legemlighed, som herren vil stiænke alle sine, for også legemlig at være herlig i sine helgene og beundringsværdig i alle sine troende. da nu også "vandet" både efter skabelse-bogen, og efter den verdens-kløgt, der kun nødig giver enten skaberen eller skabelse-bogen ret, er hele legems-udviklingens dunkle moderskiød, hvorover guds ånd under al skabelse svæver; så fristes de christne ligesålidt til papistisk at læse over dåbs-vandet for at indvie det med dåbs-ordets kraft, som til papistisk at forgiøre nadver-brødet og vinen til hvad på jorden kun guds-ordet, som blev kiød, kan og vil være.
har vi nu seet, at dåben efter herrens indstiftelse, som et sandt gienfødelsens og fornyelsens vad i den hellig-ånd, både for sjæl og legeme, svarer til hele vor såkaldte naturlige, det er: kjødelige og verdslige fødsel, både forsåvidt vi ved den kommer øiensynlig til verden, og forsåvidt vi usynlig, men også kiedelig og verdslig, kommer for lyset, kommer til os selv og bliver os bevidste i denne verden; og at nadveren efter herrens indstiftelse, som hans legems og blods fællesskab, både for sjæl og legeme, svarer til hele vor såkaldte naturlige, det er: kiedelige og verdslige livs-næring, både forsåvidt som vi øiensynlig æder og dritler, og forsåvidt som vor sjæl usynlig, men også kjødelig og verdslig, fedes og næres til, i begiærlighed, ord og tanker, at omfatte og, såvidt muligt, tilegne os hele denne verden og dens herlighed; see, da fristes vi ikke til 
 
296
papistisk at sammenjaske dåben og nadveren med noget tredie, end sige da med alt hvad man tænker, må smage alle christne godt, eller hvad der kan give selv tyrker og hedninger et vist christeligt skin, som den selvgjorte christi statholder siger, han skal nok fåe vorherre til at nøies med.
snarere kan man vistnok, af ærgrelse over papisteriet, fristes til at smide alt det såkaldte christelige, sånær som ånden, ordet og troen, overbord, og det har calvinisterne prøvet på, men det skal netop være os et advarende exempel, thi derved tog de livet både af dåben og nadveren, så kvækerne fandt hos dem kun skygger af herrens indstiftelser at vrage.
morten luther, som ærlig stræbde at sætte dåben og nadveren i deres rette, levende og guddommelige lys, han stræbde da også at betragte både hvad han beholdt og hvad han forkastede i samme lys, og skiøndt han, for sin part, ei lagde synderlig vægt på nogen af de selvgjorte kirkeskikke, så lod han det dog være et åbent spørgsmål, hvormange af de gamle kirke-skikke, man, når det papistiske sakrament-svøb var revet af dem, kunde finde opbyggelige og bibelsk forsvarlige.
hvad nu os danskere angåer, da bekiendte jo vore skriftkloge sig også i dette stykke til de lutherske grundsætninger, men de fandt sig dog meget tamt i, at ligesom dåben blev en borgerpligt for alle de fedte og altergangen for alle gyldige vidner, også skriftemålet blev en borgerpligt for alle dem, der vilde gåe til alters, brude-vielsen en borgerpligt for alle dem, der vilde giftes, 
 
297
ordinationen en borgerpligt for alle dem, der vilde være præster, og så tilsidst konfirmationen en borgerpligt for alle dem, der ikke vilde sættes i tugthuset, så deraf skulde menig-mand ikke lære, at der var nogen væsenlig forskiel mellem vorherres egne indstiftelser og de andre kirkeskikke, som enten paven eller luther eller christian den sjette havde indfort.
således ståer eller rettere ligger det da endnu hos os, og det er neppe for at sætte christelig skik på dette virvar, at man råber så stærkt på en "kirke-forfatning", men desmere flid måe vi gjøre os for at oplyse den såkaldte "kirke", og derved blandt andet oplyse, at vil man lægge kirkelig vægt på andet end evangeliets forkyndelse, dåben og nadveren, som både for at være ægte og for at være frugtbare, måe være frie, da er det antiluthersk, og ei engang godt, men slet papistisk, fordi de kirkeskikke, man da gjør væsen ad, er ingenlunde de gamle, som man kunde indbilde sig, var apostoliske, men er vitterlig selvgjorte, så det er umueligt, at enten vorherre eller apostlerne kan have lagt nogen vægt på dem eller lagt nogen velsignelse til dem.
confirmationen (bekræftelsen) hos papisterne er nemlig en ældgammel kirkestik, som beståer deri, at biskoppen, som ene skal have kald til at forrette den, med hånds-pålæggelse korser og salver panden i treenighedens navn, og det skeet ikke, som en saligheds-sag, med alle de døbte, men kun med dem, som forlanger det, og da især med dem, der tænker på at blive præster, 
 
298
da confirmationen altid skal gåe forud for ordinationen, og fremtræder altså ikke som en christelig livs-nødvendighed, men kun som en åndelig bekræftelse og bestyrkelse for dem, der vil indvies til evangeliets forkyndelse, troens forsvar og menighedens tjeneste.
hvorvidt nu morten luther gjorde vel i at aflægge denne oldchristelige kirkeskik, det er vistnok et spørgsmål, men at det blot er stedt, fordi luther med rette skyede den håndgribelige salvelse ved konfirmationen, såvelsom ved dåben, og fordi confirmationen var nagelfast til bispestolen, som han næsten var nødt til at opgive, det slutter jeg deraf, at luther ikke blot beholdt korsets tegn ved dåben, men at vi, sagtens med hans bifald, slåer ved dåben kors både for åsyn og bryst, da derimod hos papisterne kun korset for brystet hører til dåben og korset for panden udelukkende til confirmationen. da nu denne udstykning vistnok, som alt hvad der vil adskille hvad gud som "hoved og hjerte" hos mennesket har sammenføiet, er en papistisk surdei, så kan vi godt forsvare både vor korsbetegnelse ved dåben, og give grund for, at vi kalder de hjemmedøbtes offenlige fremstilling for menigheden dåbs-confirmation, men derimod kan vi aldrig forsvare senere under navn af "confirmation" at have indfort en selvgjort kirkeskik, der på den ene side skal være udelukkende betingelse for altergangen, og på den anden side selv være betinget af en vis færdighed i læsning, skrivning og regning og besiddelsen af en gyldig koppe-attest.
dette er nemlig et verdsligt papisteri, der ikke blot er ligeså latterligt og uforsvarligt som noget af det geistlige, men er, christelig talt, aldeles utåleligt, da det slåer en aldeles hedensk vom for herrens bord, og kræver ovenikiøbet bompenge, som de "troende og døbte" måskee siet ikke kan udrede.
hvis vi derimod, under hvilketsomhelst navn, blot gjorde det til en ufravigelig skik, at alle de, der var døbte så spæde, at de ved dåbs-pagtens oprettelse ei selv kunde svare for sig, de skulde, for de stædtes til herrens bord, offenlig vedkiende sig og bekræfte deres dåbs-pagt, og derpå med hånds-pålæggelse forsikkres om deres dåbs åndelige og christelige gyldighed, da vilde jeg forsvare det som en nødvendig følge af barne-dåben, og tor troe, det langt mere end den papistiske confirmation lignede den apostoliske skik, som papisterne beråbe dem på.
det er nemlig i henseende til "konfirmationen", som til såmeget andet, langtfra, at papisterne, som de protestantiske theologer har forudsat, enten har forsmået skrift-beviser eller været uvidende om skriftens indhold, og det er da ap. ggs. 8 de beråber dem på for konfirmationens apostoliskhed og for bispernes eneret ti! at meddele den, og det er sikkert nok, at der findes efterretning om apostlerne petrus og johannes, som drog ned til samaria, hvor prædikanten (diakonen) philippus havde døbt mange "til den herres jesu christi navn", uden at de havde fået den hellig-ånd, som de nu først fik, da apostlerne med 
 
300
hånds-pålæggelse havde bedt over dem; og det er sikkert nok, at denne efterretning peger på en apostolisk stik, der også synes underforstået ved "den anden nådegave" (2 cor. 1.) og ved udtrykket "bekræfte eller bestyrke" (episterizein)som oftere bruges om apostelen pauli andet besøg hos de menigheder, han havde grundet. at nu de latinske christne kaldte denne apostoliske skik på deres tungemål "confirmation", derimod kan intet være at indvende, men når papisterne påståer, både at den apostoliske confirmation har været ligesom deres, og at deres biskopper har både fuldmagt og eneret til at meddele den apostoliske confirmation, da bliver de, som sædvanlig, beviset for begge dele skyldige og pådrager sig derved en kirkehistorisk giæld, de umuelig kan betale. dette er nemlig papisternes grund-vildfarelse og kilden til alt papisteri, at paven i rom, ikke blot uden alt beviis, men trods den klareste giendrivelse, udgiver sig for "npostoliker", og dermed for apostlernes hoved-arving og christi statholder og andet jeg, om hvem det i allerstrængeste forstand skulde giælde, hvad herren, efter skrifterne, har sagt til sine apostler, såsom dette: hvem der hører eder, hører mig, hvem der foragter eder, foragter mig, og hvadsomhelst i løser og binder på jorden, skal være loft og bundet i himmelen. hvad nemlig paven ved dette såkaldte skrift-beviis ikke har taget sig i agt for, men hvad de protestantiske theologer ved deres såkaldte skrift- beviser i præstesagen ligesålidt har taget sig i agt for, det er ikke blot det ubeviislige i 
 
301
den påstand, at enten paven eller nogen såkaldt christi embedsmand efter apostlerne har "apostolisk fuldmagt", men det er tillige det latterlige i at tillægge sig en "apostolisk fuldmagt", som man åbenbar ikke kan svare til, altså beviislig ikke heller kan have.
vorherre jesus christus sagde nemlig, efter skrifterne, ligeså vist til sine apostler: det er ikke eder, som tale, men min faders ånd, som taler igiennem eder, som han sagde: hvem der hører eder, hører mig, så det ene må såmeget mindre fattes det andet, som den åndelige beskaffenhed af den apostoliske tale åbenbar må være grunden til det apostoliske ords eenhed med herrens ord og tilsvarende myndighed. dette, som de protestantiske theologer aldeles har overseet, har vel paven halvveis taget hensyn på ved at erklære sit apostoliske ord for ufeilbart, men deels er den påstand latterlig, når man ikke kan holde tungen så lige i munden og pennen så godt i ave, at man hverken taler eller skriver eet ord om guds rige, der er uforeneligt med herrens ord, og deels vilde ikke engang det forståe, når ikke den såkaldte apostolikers ord i herrens navn åbenbar havde samme kraft og virkning, som herrens egne og hans apostlers ord i hans navn. hvad enten man derfor kalder sig apostoliker, petri efterfølger og christi statholder, eller man kalder sig bibelsk christolog og theolog med "apostolisk fuldmagt", så har man dog kun skam af det, når man ikke virkelig kan tale med apostlernes tunger og giøre apostlernes gierninger, 
 
302
thi uden det gier man sig kun til latter ved at ville meddele andre en apostolisk afløsning, confirmation eller ordination, som man åbenbar fattes fuldmagten til, da man fattes kraften deri, og har ikke, som ved dåben og nadveren, et ord af herrens egen mund at meddele og en gierning af hans egne at pege og stole på, men skal selv give "krafts og klarheds beviis" på, at det er ikke et blot menneske-ord, man taler, men sandelig et guds-ord, der har sin tilsvarende kraft hos de troende.
morten lnther havde altså fuldkommen ret til at benægte alle de selvgiorte sakramenters apostoliskhed, hvad enten man vilde udgive dem for christelige livs - nødvendigheder, eller man kun vilde påståe, at de udrettede det samme under enhver biskops, som de mueligt kunde udrette under en apostels hånds-pålæggelse, men vel vil det være rettest at beholde både dåbs-bekræftelsen og præste-vielsen, som opbyggelige kirke-skikke, der altid vil være til velsignelse i samme grad, som menigheden og dens lærere er apostoliske, da herrens ånd altid i samme grad vil være stærk over menigheden og giennem "ordet og troen" virke derefter. var derfor kun menigheden hos os borgerlig frigivet, så dens frivillighed i ånden og fribårenhed i herren blev kiendelig, da skulde det sikkert snart vise sig, at vi har udvalgt "den gode deel", ved udelukkende at vente saliggiørelsen af herrens egne indstiftelser og kun lægge en vis ubestemt vægt på konfirmationen og ordinatio- 
 
303
nen, så godt eller så mådelig, som vi under den helligånds påkaldelse kan forrette dem.
trøstig kan vi da smile både ad pavens bandsættelse og ad hvad der langt mere latterlig lober ud på det samme: den såkaldte bispelige høikirke s medlidende skuldertræk over os lutherske stakler, som, fordi vi ingen uafbrudt apostolisk bispe - vielse har, naturligviis også skal fattes præste-vielse og confirmation, og kan ikke engang hjemle os mindste net til herrens egne indstiftelser: dåben og nadveren, men måe, udenfor begge pagterne, både den gamle og den nye, overlades til guds almindelige barmhjertighed over alle hedninger.
jeg skal her ikke læse den storagtige bispe-kirke med sin sorte åndelige armod sin text, men jeg skal oplyse, hvad jeg til min egen store forbauselse har opdaget, at den såkaldte apostoliske bispe -vielse i uafbrudt følge, som høikirken bryster sig med og udleder hele sin mageløse herlighed af, det er den tommeste af alle indbildninger, da der i den christelige oldtid aldrig har været nogen bispe-vielse, følgelig endnu mindre en uafbrudt apostolisk bispe-vielse til. selv peter lombard finder sig nemlig nødt til at bekiende, at skiøndt biskoppen også efter hans sigende har eneret både til at ordinere og confirmere, så er bispeligheden dog ingen høiere grad af indvielse (ordo), men kun en rang og et embede (dignitas og officium), da man aldrig i kirken har havt høiere indvielses-grader end diakonernes (prædikanternes) med overlevering af evangelie-bogen, og pres-
 
304
byternes (præsternes) med overlevering af kalken. dette må dog vel være beviis nok for, at der end ikke i pavedommets mørke har været nogen vispe-vielse, der enten udgav sig for apostolisk eller tilsagde viskoppen høiere ånds-gaver og christelig embeds-myndighed, så at hvad nu enten de engelske eller andre bisper vil have ord for at meddele og skiænke hinanden ved bispe - vielsen, det giør de ganske på eget ansvar og for egen regning, ret egenlig en regning uden vært. vel har de engelske bispers procurator (bingham) beråbt sig på en afrikansk landemods-akt til beviis på, at bispe-vielsen var oldchristelig, men her kommer til alle andre uheld endnu det, at selv efter samme landemods-akt bestod vispe-vielsen kun i, at man under hånds-pålæggelsen holdt evangelie-bogen over bispernes hoved, hvad åbenbart snarere måtte betegne biskoppens under-ordning end hans over-ordning og kunde umuelig være aposteligt.
vores præste-vielse til at prædike evangelium frit, som det findes, og til at forrette dåben og nadveren efter herrens egen indstiftelse, er da al den christelige indvielse til "hyrder og lærere", fom efter apostlernes dage har været i menigheden, så det kan kun findes tvivlsomt, om vi har gjort ret eller galt i at indvie på een gang både til prædikanter og præster (diakoner og presbytere), thi at vi kun indvier med hånds-pålæggelse, under den helligånds påkaldelse, uden nogen hånd gribelig overlevering enten af evangelie-bogen eller alter-bægeret, det eri alle henseender et christeligt fremskridt, da vi hverken måe give me-
 
305
nighedens fællesgods i enkeltmands-hånd, eller lægge dølgsmål på, at det er ene og alene den helligånds nådegaver, der kan skaffe herren og menigheden dygtige og åndsmyndige embedsmænd, som skrevet ståer, (ap. gj. 20), at det er den helligånd, som sætter hyrder over herrens hjord. at vi har gjort en vis sprog - kundskab og boglig dannelse til betingelse for præste-vielsen, kan vistnok ikke forsvares som en regel uden undtagelse, men når det blot var det ny testamentes grund-sprog og kun boglig dannelse på modersmålet, vi lagde vægten på, og ophævede alt geistligt laugsvæsen med eneret til at oplyse og opbygge herrens frimenighed, da vilde regelen dog være meget christelig.
kommer vi nu til brud e-vielsen, da seer vi strax, at papisterne sammenblander den ny pagts dage med den gamles, og ægteskabets paradisiske indstiftelse med den såkaldte christelige brudevielse, men da vi har gjort ligeså, er derom kun at sige, at det skulde vi smukt lade være, og med flid oplyse menigheden om, at ægteskabet er slet ingen christelig, men kun engrund menneskelig og borgerlig indretning, som ikke har andet løfte på christelig velsignelse end alt hvad troende christne gjør i vorherres jesu christi navn.
derimod skal vi lægge vel mærke til, at selv papisterne ved deres brude-vielse siet ikke, som vi, giør noget samvittigheds - spørgsmål, men spørger kun, om vedkommende vil indgåe lovligt
kirkelig samler. 2 bind.  20 
 
306
ægteskab efter kirkens skik; thi således bør det være.
hvad der hos papisterne skal giøre brude-nielsen til et sakrament, er for resten ene og alene trolovelses-ringen, som præsten lyser velsignelse over og bestænker med vievand, og, på vievandet nær, er herved intet synderligt at laste, når man kun ikke tilskrev høitideligheden selv nogen åndelig kraft, thi trolovelses-ringen er jo det smukkeste tegn på troskaben, og den ubrødelige troskab mellem christelige ægtefæller skulde unægtelig være beviset på, at de christne har en egen velsignelse i alle deres menneskelige forhold.
sålænge imidlertid brude-vielsen, som endnu hos os, er en borger-pligt for præsterne at forrette iflæng og for alle folke-kirkens kunder at underkaste sig, sålænge vil den naturligviis, som hidtil, være langt mere til skade og forargelse end til gavn og opbyggelse, så at forst når ægteskabet i borgerlig henseende bliver en reen borgerlig sag, og en christelig brude-vielse de christnes egen sag, frivillig på begge sider, forst da nytter det at tale om, hvordan et christeligt ægteskab bedst kan indvies.
hvor langt imidlertid selv de fleste christne hos os er fra denne christelige oplysning i ægteskabs-sagen, det såe vi nys kun alt for klart, da næsten alle var enige om, at hvor åbenbar vantroe og uchristelige end mangfoldige af folke-kirkens medlemmer var. så skulde de dog alle have en christelig brudevielse, og jeg herte da den mærkelige yt-
 
307
tring, ikke for spas, men for ramme alvor, at de stakkels christelige småpiger, der havde vantroe kiærest er, vilde sjelden eller aldrig fåe en christelig brudevielse, når det ikke var en tvungen sag. når man tænker på, hvor lidt christelige brudevielserne længe har været hos os, kan man vel ikke bare sig for at smile ad denne trøst, og for ramme alvor må man jo sige, at den christelige pige, der kan gifte sig med en åbenbar vantro, hun skulde ikke være kræsnere på brudevielse end hun er på brudgom, men det bliver desværre lige sandt, at man endnu holder fast på den papistiske suurdei, at skuffe hinanden og såvidt mueligt sig selv med et christeligt skin, selv hvor man veed, det er det tommeste skin under solen.
vi kommer nu til, hvad vi, om ikke godt, så dog kort nok kalder skriftemålet, men hvad papisterne kalder kirkebod (pænitentia), og skiondt skriftemålet ikke så klarlig hos os, som kirkeboden dos papisterne, har spillet hoved-rollen i den statskirkelige saligheds-sag, så er der dog også hos os fra begge sider, både den såkaldte "skriftefaders" og de såkaldte "skriftebørns" side, lagt en vægt på denne kirkeskik, der såmeget mindre lader sig forsvare, som vi småfolk i norden, ganske på vores egen hånd, har gjort skriftemålet til en udelukkende betingelse for altergangen. dette er såmeget besynderligere, som vi ellers har hørt til luthers lydigste discipler, og måtte dog vide, at skriftemålet og afløsningen, betragtet som en saligheds-sag, var og er grundvolden for alt pavedom og præsteherskab og under-
 
308
graver hele den christelige saliggiørelses - orden, hvad morten luther under hele sin kamp med afladen og det øvrige papisteri mesterlig har oplyst.
netop denne vor urimelighed, tilligemed den kiendsgierning, at det selvgiorte kirkebods-sakrament så gruelig har kunnet fordunkle herrens egne indstiftelser, der imidlertid giøre os varsomme med bedømmelsen af skriftemålet og afløsningen i sig selv, som en christelig kirkestik, uden krav på at være mere. da nu også skriftemåls - sagen både her og i norge nys for alvor er kommet på bane, finder jeg det nødvendigt at behandle den særskilt, og skal derfor her kun endnu bemærke, at synds-forladelsen iflæng, på embeds-vegne, med eller uden synds-bekiendelse, er hoved-hjørnestenen i alle de stats-kirker, som vil give millioner et christeligt skin og skinnet krav på virkelighed.
som det syvende og sidste af papisternes sakramenter skal jeg kun berøre "den sidste olie", der naturligviis er indviet med bispe-læsning, og hvormed man salver de døendes øine, øren, næse, mund og hænder, stundom også fødderne (og hos mandfolk lænderne), under den stadige mumlen: "gud forfade dig ved den hellige salvelse alt hvad du har syndet med synet, hørelsen, lugten, smagen og følelsen o. s. v." at nu protestanterne aldeles har aflagt denne gamle kirkeskik, lader sig vist nok christelig meget godt forsvare, men bibelsk på ingen måde, når man, som alle de protestantiske stats-kirker, trods luthers råd, trods 
 
309
kirkehistoriens vidnesbyrd, og trods al sund forstand, tager det åbenbar uægte jakobs-brev for gode varer, thi det er unægteligt, at den papistiske sidste olie, som hjelp både til helbred og synds-forladelse, både omtales og anbefales i jakobs-brevet.
for resten har denne salvelse, som vi ikke kan nægte er ældgammel i christenheden, ventelig havt sit udspring af balsameringen hos jøderne, som selv vorherre var så langt fra at foragte, at han på det kiærligste takkede for den, og i sin christelige skikkelse har den "sidste olie" derfor vist været ligeså opbyggelig, som den i sin papistiske skikkelse er forargelig.
når nu vi har sat jords - påkastelsen istedenfor salvelsen, ligesom lig-prækenen for sjæle-messen, da kan det vel synes uskyldigt nok, men lig - prækenen har dog tit været uforsvarligere end sjæle - messen, og når begravelsen i såkaldt christenjord, med et præste - ord til liget, enten tillagdes mindste værd i saligheds-sagen, eller udgaves dog for uundværlige til en christelig begravelse, da fuskede også vi på at skabe et nyt sakrament, der var såmeget latterligere, som det ikke forrettedes med det døende legeme, men med den dødes lig og skulde bogstavelig med i ord hjelpe folk til himmels!

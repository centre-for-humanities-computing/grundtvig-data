i anledning af hvad kirke-tidenden meldte om en yttring i det theologiske seminarium, har en anonym i kiøbenhavnsposten gjort mange ophævelser, som om det var et forræderie eller dog en høist uædel handling af en theologisk candidat at fortælle hr. stiftsprovst clausens sikkre forventninger om at fåe alter-bogen omgjort efter sit hoved. anonymen sammenblander ved denne leilighed to ting, som vel enhver kan see, er himmelvidt forskiellige, men som dog neppe alle læsere gjør sig den umage ret at skille ad, nemlig det homiletiske selskab, der var noget privat, hvori deeltagelsen ganske beroede på vedkommendes eget valg, og det theologiske seminarium, der er en offentlig indretning, hvori alle theologiske candidater i hovedstaden måe finde sig.
forandrer nu allerede dette åbenbar hele forholdet mellem hr. stiftsprovsten og hans tilhørere, så er dette skedt endnu mere ved den censur, hr. stiftsprovsten oftere har troet sig beføiet tit at udslynge mod prædikener, som dogmatisk forargede ham, uagtet han ei kunde opvise noget anstød i dem enten mod bibelen etter vore symbolske bøger, og, havde jeg ikke for freds skyld frarådt det, vilde der for mange år siden derover være ført høirøstet klage af en såre agtværdig theologisk candidat, der følde sig dybt krænket, uden at jeg dog kan troe, selv anonymen vilde kaldt det enten forrædersk eller uædelt.
såmeget om forrykkelsen af synspunkten for seminariet, og hvad nu nærværende tilfælde angåer, da er det jo klart, at når hr. stiftsprovsten yttrer det sikkre håb, at alter-bogen skal blive efter hans ønske, da siger han dermed, han venter først og fremmest at fåe den gamle dåbs-pagt afskaffet, som han på 
 
67-68
ingen måde vil oprette med de christnes børn. enten nu anonymen kan indsee det eller ikke, så er dette en sag af den yderste vigtighed for os gammeldags christne, som vil blive vor gamle dåbspagt troe, thi blev den afskaffet i den danske stats-kirke, da var vi med det samme udelukte deraf, og nu gad jeg dog vidst, om der i hele danmark fandtes en mand, end sige en præst, der under sit virkelige navn turde påståe, der var mindste uædelt i, at en theologisk candidat, der agtede at blive sin dåbs pagt troe, jeg vil ikke blot sige fortalde hvad truende han i seminariet derom havde hørt, men gjorde alt hvad der ei var synd, for at virke mod et slag, der måtte ikke blot spærre lære-embedet men stats-kirken for ham. var her endog religions-frihed i landet, vilde det dog immer være hårdt at spærre stats-kirken for dem, der vilde blive ved dens egen tusindårige dåbspagt, men nu er denne frihed her ikke engang, så det blev et stort spørgsmål, når dåbspagten afskaffedes, om vi, som ikke for nogen priis kan opgive den, skulde have lov til at fortsætte vort kirke - samfund eller forfølges som en fanatisk seet, og hvem i danmark er nu blodtørstig nok til at påståe, det er uædelt, om ikke forrædersk, af os under disse omstændigheder at gjøre alt hvad vi som christne kan, for om mueligt at forebygge så sørgelig en katastrophe, end sige da, hvad der er så naturligt og ubetydeligt, som at fortælle hverandre, hvor sikkre modstanderne synes at være på den bedrøvelige seier!
til slutning vil jeg gientage min bøn til alle geistlige og verdslige foresatte, at de dog, for den fælles guds, for fædrenes og for deres egen samvittigheds skyld, ikke vil låne øre til noget forslag om at gjøre vold på vor samvittighed i salighedens sag, men heller skiænke den af en gammeldags orthodox mageløse erklæring opmærksomhed, som jeg har gjort og herved atter gjør, at jeg aldrig skal beklage mig over at man forandrer dåbs-pagten i den danske stats-kirke, når man kun med det samme enten giver religions-frihed eller også blot løser sogne-båndet og lader det være en fri sag for stats-kirkens præster at holde sig til den gamle eller tit den ny dåbspagt!
n. f. s. grundtvig.

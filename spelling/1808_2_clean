(med "maskeradeballet"  1808.)
med bange anelser jeg stirred
på fremtids dunkle runestav;
da dværge runerne forvirred,
og øiet sank i danmarks grav,
og øret hørte sælsomt lyde
det høie sørgekvad i nord.
det var det, som jeg vilde tyde,
og vække - om jeg kunde - nord.
1) disse tre smådigte meddeles her som literærhistoriske bidrag det første udtaler kort og rent personlig det syn og den stemning, hvormed forf. åbnede sin digterbane med "maskeradeballet i danmark" 1808. det andet viser forf.s blik på sin stilling til samtiden otte år senere. det tredie fåer særegen interesse ved det deri rettede opråb til ingemann, ,;som de sorte ridderes skjald", til fra det eventyrlige epos at gåe over til det fædre -landshistoriske. opfordringen traf ingemann i hans dramatiske periode, der varede til 1822; men efter dens udløb fulgte han vinket og begyndte med sin "valdemar den store' 1824 den digteriske virksomhed, som, fortsat ved hans historiske romaner og afsluttet med "dronning margrete" 1836, gav ham den bedste adkomst til sin samtids og eftertids taknemmelighed.
sv. g.
for synet skjalv jeg selv og bad
alfader, at det sørgekvad
ei sjunges må i lange tider.
men - kraften sover, yppig groe
de edder-urter, - tør jeg troe,
at ei det hen mod enden lider?
o, troer du, kraften vågne kan
og stolt fornye de svundne dage,
at solen har for danmarks land
en varig stråle end tilbage, -
da deel med mig din søde tro!
og trøst og håb og salig ro
skal frygten af min barm udjage.

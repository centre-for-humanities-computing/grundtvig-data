her, hvor, nyt på gamle dage,
oldtids skjald fandt huus og hjem,
fandt en frue uden mage
til hver dronning-syssel nem,
her, som i en verden øde,
sidder nu jeg hos den døde.
død er hun, som diser dåne,
skyde dødeligheds hamm,
sees ei under soel og måne
meer med disers glands og bram,
skjule sig for støvets øje,
svinge sig til gudhjems høje!
seer jeg til de grønne skove
og det røde rosenblad,
seer jeg til den blanke vove
og den lange bakkerad,
øjets lyst, til disen bundet,
er med hendes glands forsvundet!
lytter jeg til hver en side,
hveden mig imøde klang
vøluspå og gudruns kvide,
vise-nyn og psalme-sang,
ørets fryd, til disen bundet,
er med hendes røst forsvundet!
leder jeg om hjerte-skjødet,
netop til mit hoved skabt,
så i ånden, som i kjødet,
gi et hovedhår gik tabt,
foer jeg end med alle vinde,
det er ei på jord at sinde.
dog, hvad sidder jeg og siger,
hjerteklemt og hovedør,
medens ind ad døren kiger
til mig disen, som ei døer,
smiler ned fra gudhjems høje
til mig gjennem fredriks øje!
ja, mens jeg min armod klager,
sikkert rig jeg er endnu,
lykken giver før hun tager,
kom betids mit tab ihu,
derfor disen, sør hun døde,
skulde mig sit liv gjenføde.
skikkelsen er kun for siet,
liv og hjerte gåer for alt,
disen, med mig sammenføjet,
efter begge er opkaldt,
disen, giennem dunkle gange,
dages vil i fredrik lange!
end det er kun atten uger,
siden lyset først han såe,
mænd og kvinder, som dem huger,
dristig gjætte kan derpå:
hvem han ligner, hvad han lover,
hvad hans følgje ruger over.
seer jeg ved hans smil, det søde,
indad gluggen under brå,
end de valne kinder gløde,
og de blege læber spåe:
han, som livets frugt, den ægte,
skal på hjerte-roden slægte!
ordet, som alt gråben stiller,
kalder engle-smilet frem,
ordet ham på læben spiller,
tungen laller lærenem,
vil, med hjertet til sin amme,
brat i ånde ord udstamme;
og når bladet han fra munden
blæser med sit åndepust,
da en bavn fra hjertegrunden
sees stal på høi opblust,
kiendes let det skal på flammen,
hvad i ham er smeltet sammen!
det er disen rosenmundet,
øresæl fra sanger-hall,
uopøselig forbundet
med sin gamle kæmpe-skjald,
det er ydun op ad dage
med guld-æblerne til brage!
længe dog for læben svulmer,
foder alt hvad ånden vil,
mens kun under asken ulmer
gnisten til den store ild,
ad løngangen jeg skal finde
disen min, hvor hun er inde.
ja, forvindes skal min smerte,
når jeg seer, ved gnisten rød,
faders ånd i moders hjerte,
hoved hans i hendes skjød,
deres luer, deres syner,
hvor i løn de sammenlyner!
kom da, fredrik! lad mig trykke
som en drot dig til min barm!
lad mig lofte, som min lykke,
høit dig på min gamle arm,
kvæde kiækt: jeg vandt dog prisen,
alt er min guldæble-disen!
gård og gavle, skov og have,
hvad mig her blev kiært tilforn,
selve disens vennegave:
sommerhuset med sit tårn,
alt hvad der er ikke hende
rolig kan jeg ryggen vende.
til vor søn jeg frit tør sige:
du var hende, hun er dig,
aldrig hun fra os kan vige,
følger hvor du gåer med mig,
så alt hvad mit hjerte savner
trøstet jeg i dig omfavner.
visnet vel på disens kinder
er den rige rosenflor,
dog omblånet af kiærminder
disen stadig hos mig boer,
dem selv vintren ei kan tvinge,
ved hvert solglimt de udspringe.
seer jeg til de grønne skove
og det rode rosenblad,
seer jeg til den blanke vove
og den lange bakkerad,
andre farver alle svinder,
alting blåner som kiærminder.
som kiærminden blålig stammer
lyset hver en aftenstund,
når i disens sovekammer
øjet lukker sig til blund,
og hvert hovedhår det mindes,
hvad ei meer i verden findes.
og mens end den port ståer åben,
hvorudad jeg disen såe,
for kiærminder med dugdråben
giælde skjaldens ome blå,
så om disens rosenkinder
mindet kun med dem forsvinder.
her, hvor, nyt på gamle dage,
oldtids skjald fandt huus og hjem,
fandt en frue uden mage
til hver dronning-syssel nem,
her og end er af høisangen
levnet liv i efterklangen!
n. f. s. grundtvig.

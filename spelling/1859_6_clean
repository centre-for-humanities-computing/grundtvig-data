yndig end sig bøgen grønner
i den gamle sorø-skov,
danmarks døttre, danmarks sønner
glade synge: gud skee lov!
som den gamle ørn på halden
længe leve maidags-skjalden!
hornet, som vi her til minde
om skov-hornets gyldne klang
række skjalden under linde:
gran af guld for glands i sang,
samlet er af de guld-tårer,
som er danevangs guld-årer!
synker atter nogensinde
end guld-hornet under muld,
sikkert det sig lader finde
af en glut, der græd for guld,
som sig immer gyldne minder
skyder op hos dannekvinder!
har hver rune da udslettet
muldets tryk og tidens tand,
guldet findes dog uplettet,
billedværket, godt istand,
trænger ei til lys i skolen,
klarer selv sig brat i solen!
danmarks ungdom ei udfritte
skal derom sprænglærde mænd,
(de, som deres eget hitte,
kiender prægtig det igien)
kaster kiæk for holger danske
til hver skolemester handske!
som de store valdemarer,
kiender glutterne »de små»,
der igiennem kæmpeskarer
smutte let, som vindpust gåe;
dagmar, kirsten og margrethe
bedst de fandt, som ikke ledte!
trods hjemtyskernes stikbreve,
glutterne ved sund og belt
kalder ingen »kullet greve«,
men niels ebbesen vor helt;
bundet er ei til uretten
riddersmand, som munk til hætten!
danske piger, danske drenge
kiende altid på en prik
over »deiligst vang og vænge«,
alferne med stjerneblik,
som til enden, meer og mindre,
over »bølgen blå» skal tindre!
maidags-skjald, som vel kan ældes,
men forynges brat i vår!
gud skee lov, at lydt det meldes,
du har fyldt de sytti år!
thi, med danmarks ungdom levet,
skjaldens liv er gammelt blevet.
det i stjernerne ståer skrevet:
ungdom trindt i daneland!
førend du er heel udlevet,
døer ei skjalden ingemann;
han i folkemunde prisen
vinder let som kæmpevisen!
n. f. s. grundtvig.

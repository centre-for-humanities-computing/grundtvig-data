var jeg en stjerne, som tindrende gik
høit over folket og fuglenes hære,
men uden varme og venlige blik,
snart blev jeg kied ad den iskolde ære.
var jeg et fjeld med alt guld i mit skiød,
kunde på issen jeg skyerne bære,
men dog af alt ingen glæde jeg nød,
tom var min rigdom og tung var min ære.
var jeg et hav med den dybeste grund,
klar som et speil, og al jorden omfavned,
mangled dog die og øre og mund,
alt hvad der glæder mit hjerte, jeg savned.
var jeg en fugl med de deiligste fjer,
skarpeste blik og den lifligste stemme,
men ligegyldig ved alt hvad der fleer,
ei kunde lyst jeg af livet fornemme.
nar jeg en blomst med den fødeste lugt,
reen og uskyldig med lilieblade,
spildt kaldte jeg dog et liv uden frugt,
svindende bort uden spor fra sit stade.
er jeg en mand, der som blomsten må døe,
og mon, desværre, jeg deden forskylde,
menneske-livet på tidshavets øe
mageløst dog er i kraft og i fylde.
øiet er stjerne og biet er speil,
niet er meer, er et lys, sig kan fryde,
kan, om end tit det i verden såe feil,
see, hvad al skabningen har at betyde.
ordet i øre og ordet i mund
vidt overgåer hvad os falder i vie,
det har sin moder på lydhavets bund,
har til sin fader guds ånd fra det høie!
det er en fugl uden mage på jord,
leer ad hver skytte og leger med hånden,
mennesket fåer med det vingede ord
lynglimt fra himlen og livslyst i ånden.
solen og månen og stjernernes hær,
blomstrende enge og klipper og have,
som de er fjerne og som de er nær,
til os med ordet er guddommens gave.
stjernen, jeg kiender, og stjernen, jeg har,
tindrer i ånden på himlen hin lille,
tæt ved mit vie så venlig og klar,
tankerne flyde sig da i det stille.
klippen jeg kiender med guldet i skiød
og med langt meer end en sky på sin tinde,
sjælenes glæde, som af den udbrod,
trofast beviser, at liv er derinde.
havet jeg kiender, med dybet umålt,
klaret og oprørt, i storm og i stille;
hiertet i barmen, hvad end det har tålt,
immer dog synger, mens bølgerne trille.
fuglen jeg kiender, med blik og med sang,
hyggelig sidder jeg under dens vinger,
mildt giennembævet af tonernes klang,
kækt over jord jeg med blikket mig svinger.
blomsten jeg kiender og nærer i barm,
sod er dens duft for det elskende hjerte,
faur er dens frugt, som den spæde på arm,
kiærlig omfavnet i fryd og i smerte.
menneske-livet, trods døden, og fik
mindet til trøst og dets ord til sin hevner,
når som en soel det opstod og nedgik,
lysende spor det dog efter sig levner.
eet mig kun fattes, som menneskesøn,
skabt i hans billed, som alt har at råde;
derom jeg sukked så ofte i løn,
derpå jeg grunded som jordlivets gåde:
evighed for hvad med åndeligt kår
underlig, timelig hos os opstiger,
evighed for hvad der kommer og gåer,
men dog med suk efter evighed higer.
eet jeg kun savner: det almagtens bliv,
som sætter kronen på livet og glæden,
men når jeg havde det evige liv,
gierne alt andet jeg gav dog isteden.
ak, uden det dog igrunden er tant
menneske-livets det store vidunder,
syndernes sold seer i døden jeg grandt,
sjæl uden synd selv i støvet kun blunder.
havde til fader jeg himmelens gud,
leved og ånded jeg kun til hans ære,
da var min moder og himmelens brud,
da var jeg alt hvad jeg ønsked at være.
da var min livstråd et guddommens bliv:
"bliv for mit ansigt! du mig velbehager,
nyd med din fader det evige liv!
hvad jeg dig giver, dig ingen fratager!"
jesus, min herre! du menneskesøn,
som har til fader kun gud i det hole,
og har til moder en jomfru så skiøn,
det er dit jordliv, mig svæver for die.
engel! dit budstab til hyrder i vang,
som til alt folket har glæde at føre,
himlens hærskare! din julenat-sang,
det er hvad listig mig klinger i øre.
herlige nyhed i midnattens stund,
synderes verden med dødkongens sæde!
velkommen morgen med guldår i mund,
himmerigs ære og jorderigs glæde!
bethlehems-barnet i krybberum lagt!
lade med dig vi os føde og svøbe,
da stal det sees, som dit forbud har sagt,
du kan og vil med den helligånd døbe.
da har vi stjerne og da har vi fjeld
fælles med dig, som ei tider forandre,
da, om end stormene hvine i kvæld,
dristig med dig vi på havet tor vandre.
da synger himmelsk for os under øe
fuglen, som fandt i dit palmetræ hvile:
"eders er livet, i aldrig stal døe;
frit kan med jesus ad mørket i smile."
da har til blomst vi den evige trost,
som dufter sødt, om end vinene briste,
da modnes livstræets frugt i vort bryst,
så lun vor helsot ved døden vi miste.
derfor, mit hjerte, med lovsang i mund,
mød du guds engel i bethlehems-dalen!
tak du din frelser i midnattens stund!
knæl for din fader i høieloft-salen!
syng med guds engle, som juble i sky,
fordi guds fred er med barnet os givet!
nyn med de kiøbte på højsangen ny
for "gud med os", både lyset og livet!
syng med den gamle i tonefald nyt:
seer jeg til himlen og stjernernes hære,
gud, som forkynder din ære så lydt,
lysende spor af gudsfingeren bære;
vel må jeg sige: hvad er vel en mand,
at du hans stov skulde drages til minde!
og så en menneskesøn, hvad er han?
kan i hans hytte et herberg du finde!
dog under englene var det kun lidt
du lod i støvet dit billed ham bære,
du ham besøgde i kiærlighed frit,
du ham har kronet med glands og med ære.
du ham ophøied på konninge-stol,
høit over alt hvad der gjordes med hænder,
høit over måne og høit over soel,
over alt lys, som kun timelig brænder.
dermed af spædes og diendes mund,
du dig for evig en lovsang beredte,
vidunder størst ved din store miskund
her i det lave på jorderig stedte!
høit over himlen gåer din majestæt
hviler sig dog hos de små af din nåde,
faurt i dit evige lys er de klædt,
det er endnu for hver engel en gåde.
tungemål, stammer og folk på guds jord!
vågner og frydes ved menneske-livet!
ever med bethlehems-barnet: guds ord,
glandsen og glæden for evig er givet!
n. f. s. grundtvig.

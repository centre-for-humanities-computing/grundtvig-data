der skinner en sol i lys og løn,
hvor ånd har mund og mæle;
som fugle små når skov er grøn,
da kvidre barne-sjæle.
vor herre høit i himlen boer,
og der er godt at være;
på englevinger små hans ord
fra himlen bud os bære.
og hvor guds-ordet lukkes ind,
det leirer sig og sjunger:
guds fred! bliv lys i sjæl og sind
! bliv sang på folke-tunger!
umælende, som hest og hund,
er alle dyr i dale;
men folk gav verdens skaber mund
til med ham selv at tale.
så luk da op nu port og dør
for herrens ord i skare,
så de så tæt som aldrig før
herind og ud må fare!
luk op i en lyksalig stund
dig for guds ord, hvert øre!
og luk dig op, du folkemund,
med ord som du kan føre!
ja, tal nu sandt om småt og stort
og jævnt om alt det høie!
thi godt er alt hvad gud har gjort,
og klart er barnets øie.
velsign, o gud! vor dronning from,
som til den id os sanker!
gid vidt og bredt der kvædes om,
hun traf vorherres tanker!
livsalig hun i herrens navn
oplukked livets skole,
hvor ordet gåer til folkegavn,
som stråler gåe fra sole!
herren, han har ei lyst til guld,
agter ei ædelstene,
hjertet, som han har skabt af muld,
det er hans lyst alene.
giv mig dit hjerte, siger gud,
himlen for det jeg byder,
hjertet da vorder åndens brud,
himmelsk derved sig fryder!
ånden er livets kraft i ord,
øine har han så milde,
hvor han sig hviler trindt på jord,
hjertet er livets kilde.
jesus har med sit ord os sendt
ånden, som liv udgyder,
når han i hjertet lys har tændt,
livet som vand indflyder.
åbnet er her i jesu navn
dronninge-skoler tvende,
hjerterne her i åndens favn
lære sig selv at kjende!
hjerterne lære gud at troe,
gud sig i vold at give!
da og guds ånd vil hos dem boe,
holde dem sødt ilive.
kiærlighed er guds-kjendings-navn,
den er og livets kilde,
evig den bod på alle savn
råder med kræfter milde!
blomstre, som en rosengård,
lade gud i nåde
hvad vor dronning mange år,
på sin mildheds måde,
plantet har i danevang,
planted under fuglesang,
til de ringes glæde!
gud sig af de spædes mund
helst vil roes berede
, derfor han i allen stund
hører hvad de bede,
der, som danmarks dronning prud,
lærer os at prise gud,
mens vi end er spæde!

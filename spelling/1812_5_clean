grundtvigs "bibelske prædikener", der udkom 1816, indeholdt, foruden hans dimisprædiken (1810), som han indskød i fortalen, seksten prædikener, der, med undtagelse af den første, var holdte i kjøbenhavn, efter at han ved faderens død havde forladt udby (to i helligånds-kirke, fire i garnisøns- eller sebaots kirke, ni i frederiksberg). denne ny udgave er bleven forøget med andre seksten, nemlig seks fra hans kapellan-tid i udby (1811-13), og seks fra hans sognepræste-tid i præstø (1821-22), samt de tre, som han særskilt udgav 1812-14, og "den kristelige kamp", der udkom 1825 som svar på mynsters "den kristelige visdom". der meddeles således her prøver af grundtvigs forkyndelse fra den tid, der ligger forud for prædikenerne i hans "søndagsbog" (1827-30).
allerede som kapellan i udby havde han tænkt på at udgive en større samling, og udstedte den 3dje november 1812 følgende subskriptions-plan:
"på en tid, da det lader som om man ikke ret ved hvad det er at præke bibelsk, og da der på mange steder prækes anderledes, var det vel ikke af vejen, ved et eksempel at kalde denne prækemåde, som den eneste kristelige, tilbage i folks hukommelse. jeg agter derfor, vil gud, at udgive en årgang bibelske prækener over evangelierne.
hvad andet, jeg ønsker trykt, vægrer man sig ej ved
 
000
at forlægge; men. en hel årgang bibelske prækener, det er et forfærdeligt ord i vore tider, og her tror forlæggeren at måtte være vis på, at der også virkelig er nogen, som vil kjøbe sligt.
jeg må da indbyde til subskription. størrelsen kan jeg umulig bestemme, altså ikke heller prisen; men mine prækener ere ikke lange, og deres udgivelse ingen handelsspekulation; bindstærke blive de altså ikke, og ej dyrere end højst nødvendigt". -
denne plan kom ikke til udførelse, men da han havde været et årstid i kjøbenhavn. bestemte han sig til at udgive:
"nogle prædikener efter tidens tarv", som skulde ledsages af følgende "fortale":
"for henved to år siden kundgiorde jeg, det var min agt at udgive en årgang bibelske prædikener over evangelierne, men forlæggeren har hidindtil ej turdet befatte sig dermed. nu kan de måske udkomme; men i at fald vilde jeg særskilt udgive nærværende, som ej høre til samlingen og som ere holdte for tilhørere, der mere ligne hvad vi kalde læseverdenen. hvad nu disse i almindelighed angår, da er vel fortale hartad overflødig, thi kristne forlange ingen, og modkristne ænse ingen, men et par ord skader det dog ikke at tale om den polemiske (stridende) tone, der til dels hersker i dem alle. det er jo vitterligt nok, at man i den sidste tid fordrede den forvist fra prækestolen, men sligt kan en kristen ikke ænse, dels fordi påstanden kom fra dem, der vilde have al kristendom forvist, og dels fordi det har sig ganske anderledes med ham, end med tidsafgudens præster; de have intet at stride for, men det har han. give vi agt på jesu og hans apostlers taler, da finde vi såre mange anfald på falske lærdomme og advarsler mod falske lærere, i kirkefædrenes og reformatorernes ligeså, og det

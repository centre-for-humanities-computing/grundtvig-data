søn af vennen fra de unge dage!
mine sønners fuldtro ungdoms-ven!
intet suk dig kalder meer tilbage
til din plads blandt ægte dannemænd;
fremmerst gik du i vor kamp for norden,
"fremad" var dit sidste ord på jorden!
djærve yngling med din mørke pande,
med det klare, milde øienpar!
kun en deilig blomst i fjerne lande
for din svage tro livs-lykken var,
derfor vel dig! seier du har vundet,
tidlig i det fjerne blomsten fundet!
moder-hjertet, som du længdes efter,
som med vemod dyb du savned her,
moder-hjertet med de milde kræfter,
som opliver alt hvad det har kjær,
det er der, hvor dig med toner mild
fuglen lokker nu til livets kilde.
også her i mindet du skal hvile
som en søn ved kjærlig moders bryst:
ømmere kan ingen moder smile,
sødere har ingen moder kyst,
end vor moder, som ved sund og belte,
favnetager alle danske helte!
og forgjeves ei har sammenrundet
danmarks ædle sønners hjerteblod,
aldrig før en større seier vundet
har den gamle dronning dannebod:
dannisheden, trindt omkring beleiret,
den har sex århundreder beseiret.
og når fuglen over idsted-skoven
svinger sig med danmarks seier-sang,
priser dem, som over kæmpeloven
sig til uffes heltefjed opsvang,
over dem, der sank i morgenstunden,
tone skal det liflig: "sol oprunden!"
trøste må sig mangen helte-moder
dermed i det store seiers-år;
heltens fader, søster, ven og broder
tie måe med deres hjertesår,
føle måe, at intet sår opveier
helte-mindets guld og danmarks seier!
n. f. s. grundtvig.

fra arildstid låe danmark fast
på bølgen blå;
vel mangt et toug i stormen brast,
og kappet blev dets grane-mast,
dog ligger end vort danmark fast
på bølgen blå;
alt med sit navn i guld på speil,
det heiser flag med grønne seil
i råe!
og der var dannemænd om bord
fra arilds-tid,
de evig troskab danmark svor,
gav agt, holdt vagt, holdt eed og ord,
vandt priis for troskab trindt i nord
fra arilds tid!
som danmarks priis de sang i sal,
de hævded den med held på val
i strid!
thi prises danmark allen stund,
blandt dannemænd,
på bølgen blå, i grønne lund;
og danmarks skål af hjertens grund
den første er i allen stund,
blandt dannemænd!
ja priis og held med danmarks færd!
det overseile glat enhver
uven!
men skål så før den ædling hist,
vor danske ven,
som hævder lov, og hader list,
og skyer som pest unødig tvist!
han er, det veed vi alle vist.
vort danmarks ven!
thi er den dag os alle kiær,
som gav, med danmark, alle her
en ven!
ja, ven af ret, og ven af hver
en dannemand!
med hjelm og skiold og ridder-sværd,
du drage frem i herre-færd,
som lovens tolk, og venner kiær
som dannemand!
gid tiden bide tit, som nu,
på tunge din og dag itu
sin tand!
og hun, som er dit hjerte næst:
din venne-viv,
som gav dig meer end denne fest,
skal takkes kiønt af ven og giæst!
ja du, vor treschovs hjerte næst:
hans venne-viv!
tak for i dag og for i går!
forskiøn, forsød i mange år
hans liv!

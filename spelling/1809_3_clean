høitiden byder hver hånd
hvile fra hverdagens syssel;
vinteren driver os ind,
trindtomkring arnen os sanker;
ret er at lytte til sagn,
sagn om de fremfarne tider.
så lytted fædre i nord.
nordboer! lytter til mig!
jeg vil en saga fortælle
medens i skjoldungens hal
holdes den herlige fest.    .
så er sagt af så er sagt af sagnkyndige mænd, at i meget gammel tid, end før asamænd indkom i nord, da var en kæmpe af gudernes æt, rig og mægtig, og dertil begavet med allehånde kløgt, men mest med den. som spåkløgt heder, og som af al er først at nævne; thi vel er det noget, at kende
tiden, som hun nu er, og end mere, ret at vide, hvordan hun været haver, men mest er det at se og forstå, hvad hun skal vorde. nor var kampens navn, og ham fødtes tvende sønner, hed en noreg, og gautur den anden, men kun een datter åtte han, og er hun navnet dana. han stiftede nordurlande udi trende parter, og fik noreg den part, som efter ham er nævnet norrige, og er det et hårdt land, og fuldt med elv og fjelde, men dog fagert i sin måde, og rigt på malm og stene. dana fik de øer, som svømme udi østersaltet, lystelige at bygge på, med korn, med eg og bøg og med blommede enge; så fik hun og jotland og alt hvad som mænd nævne danmark. gautur fik gautland, som nu nævnes svithjod, og er det sandt at sige, at ligervis som han byggede mellem både sødskende, så havde og hans adel i mange måder ligning med begges, aldenstund han lige-som kunde række de:? ene hånd til sin broder på det høie fjeld, og den anden til søsteren i dal. så var landeskifte, men ei kommer gautur mer ved denne saga.
så er det sagt, at nor skulde aldrig dø, men der han aldedes, drog han til det grønne godheim, at være med guderne, og før han drog did, da tog han til sig alle sine børn, og gav den-nem kostelige råd, bød dem leve endrægtelig tilhobe og varede dem ad deres skade, om de ei vilde-gøre derefter. så tog han og noreg og dana til enetale hos sig, og sagde dem forud, ad der vilde komme megen ufred mellem de sødskende, men at de dog, som ret var, skulde enes på der sidste. som han var vel øvet i skjaldskab, da kvad han for dennem om at deres landes leilighed,  og hvorledes de bedst kunde hjelpe og tjene hinanden, og var det et langt kvæde, det ingen nuomtide ved at sjunge fuldelig, dog mænd sige for-sanden, at en part var så, som end kvædes af normal hint gamle:.
malmet vokser
dybt i fjelde,
kornet vokser
høit på sletten.
odin skifted
hvi han skifted
så, det vidt!
tåber ikke;
mon i veed det?
jorden bærer
hør, men fåret
uld på heden.
deri datter!
klæd dig! smyk dig
med din broders
mård og sobel!
stå i nord, som
nordens mø!
tag ei silke,
tag ei smykker,
tag ei perler,
som dig, sakslands,
som dig vallands
sønner byde!
når de beile,
når de byde:
skuffes du.
sakslands døttre,
vallands døttre
vil dig lokke
søn! til leflen;
høit i bægret
bruser eddren,
sødt de kvæder
der er kraften!
tro dem ei!
elven fråder
ud af fjeldet,
der er kraften.
øs af elven!
bed din søster
øl at brygge.
mjød at blande!
stå som nordens
søn i nord!
og end kvad han:
norner styre,
aser årke,
vaner vide.
tro på norner!
blot til aser!
bed til vaner!
så har forne
skjalde kvædet.
så sige gamle mænd, de som
bedst mindes fædres frasagn, at nor mælte, og er det vel troligt det var udi denne mening, dog det ei var så læmpet med rimstave og anden kunst; thi det vide alle som nogen kløgt eie, at ret skjaldskab er at agte som asamænds skænk til dem som bo i nor-derlande, så som odin siger i havamal:
gunlød på gyldne
stol har mig skænket
drik af den dyre mjød.
og end:
letkøbte vædske
vel har jeg nydt,
skjaldskabet vokser
frem nu på jord.
nu er det at sige, at i mange aldre ihukommede børnene vel deres faders ord, og, som det pleier at ske, at de som just gøre efter de gamles og kløgtiges råd, dem gange og alle ting bedst tilhånde, så bleve og de sødskende stiærke og mandelige og deres ætmænd spredtes vide om lande, og ingen mægtede at modstå dem, der som de føre frem. men som de søskende aldedes, så argedes de, og troede på deres egen styrke og tyktes sig klogere at være end dens fa-der; thi sloge de hans tale mestendels hen i veir og vind.
nu er det til tidende, at en ny sæd kom ind i norderlande, og vist var hun god ja fuld-bedre ond hin gamle, så som hun forkyndtes udi østerleden; men sandt er det og at sige, at i den time hun kom hid, var det kosteligste ei mere tilsyne.    somme mene, at hun havde tabt det på
de lange veie, men somme mene det, som ligeligst kan være, at hun havde gemt det så vel og inderlig, som klippen sin dyre malm, og at hendes følgesvende ei vidste det at fremføre før dagens lys. for den sags skyld handles det og så, at hine første klærke og kendemænd ei talte som sandingen var, at den gud, som mænd nu skulde tjene, var hin samme, som de fordum tjente, dog de havde forvendt hans navn og idrætter; men sagde idensted at hine gamle guder måtte nævnes djævle og menvætter, ligervis som den jord, hvorpå de ginge, og den himmel med de store og små lys, som løftede sig over deres hoved, ei havde været de rette, denstund de mente dem bygte af aser. da forgættedes hartad alle de ord, som nor havde talt, i det hans børn finge den gruelige tanke, at der han drog til guderne, da drog han til djævlene udi helvede, som de nu mente guderne at være, og at det ei sømmede sig for dem, nu de skulde tjene krist, at lyde hans råd.
lyster nogen at vide alle de ting, som hænd-tes ere de søskende indtil denne time, han må vel rette sin leilighed til at efterforske i alle de sagaer, som om dem ere samsætte! her er det kortelig at melde, hvorlunde det gik dem i alle måder efter som nor havde spået, både at der kom megen ufred imellem dem, indtil en kvinde med mandemod, dannis og kløgtig og nær i frænd-skab med begge, forligede dennem; så og at ihvorvel nor udentvivl mente mere, kun ves være og andet, der han talte om drik og om klæde, så måtte dog og i disse dele hans spådom opfyldes.
fra den time dana hentede fine klædnings-mon fra bretlands her og sin drik fra sønder-leden, da hovmodedes og bedåredes hun så, at intet som groede på dyr eller jord i hendes sletter var hende til måde, og hengav hun det for en ringe pris, at hun kunde bramme med brågede og blommede mon, og hellere vilde hun søge sin tørst med fremmet drik, end ladske den i sin egen. da blev hun blød i sind og hjerte, og er det sommes mening, at hun ved det levnet kortede fine dage.
bedre blive noregs vilkår, dog han i mange stykker ei var klogere på det sidste; men fast måtte man sige, at lige som de giftige urter ei trives på fjeldene, så kun ei heller blødhed og vellyst, der vel må lignes ved giftige urter, ret første rod i hannem, for den stærke og rene lufts skyld, som blæser mellem klipperne.    ei var det dog derfor et umærkeligt ord, hvad som nor talte til  sin søn;   thi fra den stund  at sakslands mand komme til at bygge og købslå i bjørgvin, da kom mangen ny og overflødig skik, som ei var den bedste.    ondt måtte man og hartad navne det,  at noget blev fundet i noregs land, udaf hvilket det underlig klare giordes som glar bliver kaldt; thi ligesom glarmon kom til at stande på bordene isteden for de dunkle horn og de mørke bægere, så måtte øllet og mjøden lade sig drive på flugt af vin og anden udlandsk drik.   men, om drik at  tale,   da haver den mest fordærvet både sødskende, som de ugudeligen pinte af det velsignede korn, og ei er det at undres på, al-denstund den laves ved ild og ved nat, ved den gruelige troldomskonst, som seid monne kaldets
thi vel er det kundbart af gamle bøger, at med den kunst vilde onde jetter fordærve jorden, og var det med hende, at folk forgjordes fra liv og helsen, vid og forstand, ret som vi end dagligen se for øie.
nu er normal kvædet
og fremtalt er sagnet,
gavnlig for askurs æt,
ikke for jetters.
vel ham, som kvad!
vel ham, som kan!
han nyde som nemmed!
vel dem som hørte!
landsmænd! frænder i nord!
vil i end lyde på skjalden,
medens han, kyndig ved sagn,
kyndig ved fædrenes kvad,
stræber i nutidens mål
oldtidens kløgt at udtale?
noreg! sku fra dine fjelde
ei så kold til dalens son!
han har set dig i din vælde,
og fornummet kvadets døn
som udgik fra dine skjalde,
fro han end dig ser genkalde
i din dåd den svundne tid.
dana kalder han sin moder,
elsker hende som en søn;
dog til hendes djærve broder
sneg han sig så tit i løn.
øiet funkled, kinden lued,
når den kækkes færd han skued,
når han hørte stærke mål.
derfor noreg! tør, som frænde
til dig træde danas skjald,
frygter ei, at du skal vende
ryggen mod ham i din hal.
når på høie fjeld du stander,
og på dana skuer ned,
glem da aldrig, det er fjeldet,
ei  dig selv som hæver dig!
husk at dana er en kvinde!
se hvor blomsterflokken tæt,
trindt om hendes fod sig slynger!
må hun ei af den en krands
vinde om sin fagre tinding?
hør hvor nattergalens kvad
smeltende og liflig toner!
må ei tsaren da på kind
mildt og sagtelig nedrinde?
må da hendes stemme ei
sænke sig i ømme toner?
tør du kalde hende svag?
tør du pukke på din styrke?
vil du, at den grønne eng
skal sig brad som klippen løfte,
og detrunde bøgeblad
sig som granenålen spidse?
om på øers blomsterbred
søsteren du ser at stande,
stirre på sit billed ned
i de blå, de skille vande:
husk at hun en kvinde er,
at, som kvinde, hun sig speiler
kun fordi at speilet hører
med til kvindernes natur!
ser du hende stundom spøge
bild med ynglinge fra syden,
husk at fristelsen er stor
for den såre, ømme kvinde,
når en fyrig malings  mund
blusser, brænder hendes hænder!
speiler hun sig alt for længe,
så hun glemmer husets dont;
spøger hun dig alt for kælen,
så hun glemmer høie byrd;
slå da med det sværd på skjoldet!
syng et gammelt heltekvad!
husk, du taler til en søster!
talen være broderlig!
dana! kære, ømme møder!
ei det sømmer sig en søn
om sin møders feil at tale.
kærlig skal han følge  dem,
kysse dem fra hendes læber;
men en hed og heftig bøn
kan sig dog og for ham sømme.
hed og heftig er min bøn:
aldrig glemme du din broder!
er han stiv,  så er han fast,
er han stolt, så er han kraftig,
søg ei spæde blomster der
hvor de store fjelde vokse!
har du en vanartet søn,
som tør spotte med din broder
hårdt du revse ham! thi ei
drengespot den gamle tåler,
ei han det forskylder. se!
hvor han vogter sine klipper,
hvor den kolde is og sne
hænger i hans hvide lokker,
mens han står med nøgent bryst
og med sværd i hånden æsker
hvem som tor, til enekamp!
tø du op de frosne lokker!
løn hans kamp med kærlighed!
vis ham, at du er hans søster,
sprungen ud af samme lænd!
kvinde er du,  men ei sydens
bløde, svage kvinde. husk!
til en skjoldmø est du båret,
født til kamp og kærlighed!
noreg! dana! end en bøn!
glemmer aldrig hvad den gamle
talte om de høie guder!
navn og form kun sig forvandle,
men det evige, som var
førend form og førend navn,
var, og er og vorder kilden
hvorfra kraft og kløgt udstrømmer.
hvorhen kraft og kløgt henpeger.
som en stråle til sin sol.
kristus herlighedens glands
og guds væsens rette billed.
åbenbarede på jord,
i sig selv og i sin lære.
aser,  vaner er ei mer,
himlen er ei længer kløvet,
kraft og kløgt og kærlighed,
tre til een, til gud er blevet.
vil i løfte eders isse
kraftig imod himmelbuen,
først i knæle dybt i støvet
nød før ham, som kraften eier!
noreg og dana! i elskede to.
hørte i sagnet og nemmed i kvædet,
hånd udi hånd da i sødskende tvende!
sanger så begge til skjoldungens hal!
kommer! o følger den ilende skjald!
hisset han skuer en herre så bold,
høit er hans hjerte og høit er hans sæde,
mandig han sidder som yngve og skjold,
gammelt og herligt er skioldungens sæde.
venlig hans fødedags stigende sol
førstegang ser ham på kongernes stol.
nordsolens stråler de lyst, de kolde,
speile sig glade i blinkende skjolde,
skjoldene blinke om nordurlands drot.
skjalden, hvis øie er fængslet i nord,
som ikkun mægter om norden at kvæde,
som, når han skuer et oldtidens spor,
standser og stirrer beruset af glæde,
stirrer på kors og på løftede sværd,
herlige minder om heltenes færd.
sværdet nedsynker på dannemands skulder,
vier til dåd og til sværdenes bulder,
ridderen stander for nordurlands drot.
valdemar havde et banner så prud,
korset i midten  så skinnende lued,
vist kom det hellige banner fra gud,
fienderne bæved, når korset de skued.
valdemar kåred de gæveste mænd,
slog den med sværdet ved skulder og lænd,
bød dem at tegnes med hellige mærke;
ridderne løfted sig mandige, stærke,
stred under korset trehundrede år.
det herlige svinder i løbende tid;
en konning udrog med så fager en skare,
han agted at kæmpe så syndig en strid,
dog hellige banner for hæren de bare.
ei længer det værged om kæmper fra nord,
de sjunke, de segned på blodige jord,
det banner var svundet, man aldrig det fandt,
fra riddernes bryst da og, korset forsvandt,
og flygted til snekken på havet.
tregange skjulte sig seklet i tid,
britter uddroge, så talrig en skare;
røvede korset i syndige strid, venskabets venner til skændsel de bare,
dannemarks brøde udsonedes  brat,
tabt var før evig hin herlige skat,
dog sig de riddere, mandige, stærke,
reiste med korsets det hellige mærke,
rørte af sværdet i frederiks hånd.
skjalden, hvis øie er fængslet i nord,
som ikkun mægter om norden at kvæde;,
som, når han skuer et oldtidens syn,
standser og stirrer, beruset af glæde,
stirrer på kors og på løftede sværd,
herlige minder om heltenes færd,
sværdet nedsynker på dannemands skulder,
vier til dåd og til sværdenes bulder,
ridderen stander for nordurlands drot.
noreg og dana! i skjoldungens hal
rinde nu fastens ophøiede timer.
nærmere træde i nordurlands drot!
skuer i korset det genfødte banner!
vover at bryde det festlige stille!
sværger for guds og hans salvedes åsyn,
dem og hinanden i liv og i død
trolig at elske og trolig at tjene,
korset at følge og korset at bære,
aldrig at glemme i stamme fra nor!!!
nik. fred. sev. grundtvig.

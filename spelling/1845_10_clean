i kæmpernes höie er kæmpernes stöv,
for det ristes runer til ære,
men kæmpernes ånd er hos kæmpernes æt,
og ættens skal odelen være,
med bjerge og sletter og bölgerne blå,
hvor fædrene hvile og vuggerne gåe!
med kæmpernes ånd fölger kæmpernes kraft,
for den synke jetter og trolde,
mens asgård sig hæver i kæmpernes hjem,
og tækkes med blinkende skjolde,
og gautur det sander med nor og med dan,
at gladhjem er navnet på kæmpernes land!
med kæmpernes ånd fölger kæmpernes ord.
på folkets og skjaldenes tunge,
så fast som en klippe, så fri som en fugl,
til gammen for gamle og unge;
som åndens og hjertets den eenbårne sön,
det melder i lys hvad der skabdes i lön!
på bjerge, på sletter, på bölgerne blå,
da modes med lifligt velkommen
det ædle, fribårne, oldnordiske sind,
som her modes valhals-ungdommen,
fra fjorde og elve, fra belt og fra sund,
fra dovre og sigtun, fra leire og lund!
så lyd da: velkommen, i fædrenes ånd,
de ædleste kæmpers på jorden!
velkommen, du nyår i kæmpernes hjem,
med foslbroderlaget i norden!
af kjærlighed båret, du voxe ved dåd!
syng höit i din glæde og smil i din gråd!
n. f. s. grundtvig.

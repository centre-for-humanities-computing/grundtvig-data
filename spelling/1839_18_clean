sammenblandingen og forvexlingen af "ord" og "skrift" er langtfra at være enten blot kirkelig eller indskrænket til de sidste tre århundreder; thi den begyndte såsnart en skribent indbildte sig, han levede i sit ord, sålænge hans bog blev læst; men denne sammenblanding og forvexling af "levende og dødt", i åndens verden, har siden bogtrykker -kunstens opfindelse således forpestet alle menneskelige forhold, at der i det hele kun er liden udsigt for dem til at redde livet. allermindst kan vi heller vente med "pennen" at bidrage synderlig til ord-begrebets oplivelse, thi jo livligere vi føre den, desmere ståe vi fare for at bestyrke læserne i deres vildfarelse, medens det forbyder sig selv med pennen at bevise den himmelhøie forskiel mellem ord og skrift, da "livet og kraften," som gier den himmelhøie forskiel, er hvad pennen såvelsom skriften aldeles fattes. dog, heller død end rådvild, siger ordsproget til hvert levende menneske, som har "mund og mæle," og hvor det mundtlige ord selv med fynd gier sig giældende, vil pennen, ved at pege derpå, altid kunne henvende de læseres opmærksomhed på dets ubeskrivelige fortrin, som endnu har beholdt mindste følelse for åndens livudtryk, og det har alle, som endnu tale log elske deres mo-
dersmål. såsnart man nemlig med pennen peger på deres mund, og forelægger dem det spørgsmål, hvad deres modersmål var, når det ei længer heelt og holdent gik fra mund til mund, men fandtes kun stykke, viis adsplittet i bøger, da svare de på timen: dødt, ja, dødt og magtesløst, og har livet dybde og alvor nok hos dem, da vil de selv giennemføre den skarpe skilsmisse mellem ord og skrift, mund og pen, som det svælgende dyb mellem "liv og død," om end pennen sidder i den største talers hånd og giver den nøiagtigste beskrivelse af mundens levende virksomhed.
såvidt i verden derfor, som folkene holdt fast med kiærlighed på deres modersmål fra arildstid, og da i norden fremfor alt, må det nødvendig lykkes også i åndens verden at indgyde ærbødighed for "natur-loven," der straffer trods på livet; men hvad christendommen angåer, da må det vel synes et fortvivlet arbeide, også på dens enemærker at ville giøre den overalt miskiendte natur-lov giældende, når vi selv indrømme, at det christelige liv er overnaturligt, thi at det derfor er ligelangt fra at være unaturligt eller at trodse naturen, synes de fleste en klar selv-modsigelse. hertil kommer, at christus folket har ligesålidt i verdslig forstand et modersmål, som et fædreneland, men har en "hellig skrif" på fremmede og bode 
 
755-756
sprog, et underværk blandt alle verdens veger, en beskrivelse af jorden, som den seer ud fra himlen, og af himlen, som den eengang for alle åbenbarede sig på jorden med den eenbårnes herlighed, en bog, som selv på deres læber, hvem dens grund-sprog var aldeles ubekiendte, levende tiltalde de forskielltgste folk under solen. nu at sige til dette folk: anvend smukt på din bibel hvad skrevet ståer, at christne skal ikke betragte det synlige, som er timeligt, men det usynlige, som er evigt! husk på, du skal være i denne verden, ligesom "menneskens son" der ikke havde det, han kunde hælde sit hoved til, og misbrug ei længer bibelen til hovedpude, hvor sode så end drømmene falde om englene på himmel-stigen og herren på toppen med velsignelsen! lad dog fare den overtro, at en bog skulde være "guds huus" og "himlens port," skiøndt der ståer skrevet: gud boer ikke i huse, som gjøres med menneske-hænder, og ståer atter skrevet: uden nogen fødes af v a n d og ånd, kommer han aldrig i himmeriges rige!
at sige, og end mere at skrive sligt til et folk, der gjennem mange århundreder har vant sig til den tankegang, at trods mod naturens orden er netop herrens ære, at modsigelser i skriften er netop troens prøvesteen, og at intet kan for sund menneske-forstand være så urimeligt, bagvendt og utroeligt, at det jo ligefuldt kan være guddommelig sandt, da for gud er ingen ting umuelig; hvortil skulde det vel nytte, når det er langt fra vor mening at rokke tilliden til den hellige skrifts himmelske oplysning og mageløse troværdighed, og langt fra vor mening at opgive det mindste i den prophetiske og apostoliske skrift, som de vantroe har kaldt umueligt og stridende imod naturens love!
sådanne tanker er vist nok ikke opmuntrende for "ordets tjenere," som see , at hoved-grunden til den herskende åndløs-
hed, dødhed og dorskhed, er den endnu langt mere i "guds huus" end i verden, at man først sammenblandede ord og skrift og siden forvexlede dem, så skriften, tvertimod guds og naturens orden, skulde være ordets kilde, ånden udgydes gjennem pennen, tungen styres med hånden og livet udspringe af læsningen; men det er ikke heller af sin egen optænkning, ordets tjener skal ose sin opmuntring , men netop af ordet, som ånden opliver, og af den "hellige skrift" der, himmelsk uskyldig i sin forgudelse, på hvert blad opmuntrer dem, der udelukkende vil stole på guds levende ord og stride sor dets seier.
der ståer skrevet: i begyndelsen var ordet og ordet var hos gud og ordet var gud, og ved det er alting skeet, og i ordet var liv og livet var menneskenes lys, og medens denne skrift beskæmmer alle dem, der tør sige, at "guds ord " findes udelukkende, altså indelukt i en bog, der hverken har øine at see eller øren at høre eller mund at tale med, således beskrives med det samme arilds - kirken; thi såvist som de fire evangelier og apostlernes gjerninger er en troværdig historie om den christne kirkes oprindelse, såvist gjelder det bogstavelig om den: i begyndelsen var ordet og ordet var hos gud og ordet var gud, og ved det er alting skeet og i ordet var liv, og livet var menneskenes lys!
ja, hvad er det, at verdens-folkene, hvis oprindelse og heltebedrifter er indhyllede i mørke, og hvis oldtid, når den var mest menneskelig og dådfuld, dog var rå og smaglos, besmittet med afguderi og laster, at de, når de i tidens lob kom over en pen og lærde at føre den snildt, at de da faldt i forundring over deres egen klogskab og dens mesterværker, og glemde derover at beundre guds gjerning og 
 
757-758
takke ham, der fra begyndelsen lagde ordet på menneske-tungen og gjorde det derved mueligt for støv at udvikle sig i ånden! hvad er det vel imod at "guds folk," de christne, hvis oprindelse er ligeså lys som kraftig, hvis guddommelige helt er af øienvidner mageløs nøie beskrevet som ordet, der blev kiød, og åbenbarede sin herlighed, den eenbårnes, et folk, hvis oldtid stråler af velbevidnede underværker, alle virkninger af ordet på den eenbårnes læber og på åndens "glødende tunger;" at dette folk ombyttede sin herlighed med hvad ei kunde gavne, forlod den levende vandkilde og udhuggede sig terre brønde!
eller, er det ikke en tør historisk sandhed, at således ståer der skrevet, således læse vi, netop i den bog, man påstod, skulde udelukke det "mundtlige" guds-ord af kirken, i den bog ligger vidnesbyrdet åbent for alle læsere, at det ingenlunde var med pennen, men med munden, vor herre jesus christus virkede. han talede, så skedte det, han bød, så stod det der, han sagde: bliv lys! og lyset blev, så, hvis "skriften" ståer til troende, var det ligesåvel ved et mundtligt guds-ord , apostlerne blev oplivede og oplyste af herren, som det var med et sådant de forkyndte evangelium, og skabde et nyt folk til at love herren. man kunde derfor ligeså godt påståe, at verden var skabt ved "mosebogen" hvor skabelsen ved "guds ord" beskrives, som at den christne kirke er grundet på den bog, der beskriver dens grundlæggelse af og på "guds ord," thi ligesom der ståer skrevet: himlene ere gjorte ved herrens ord og al deres hær ved hans munds ånde, således er det klarlig ene og alene herrens "mundtlige ord," der har skabt det "himmerig på jorden," som horer hans hellige til.
om der da end var ligesåmegen viisdom, som der er dårskab i at sige, at en bog kan opholde og forplante det liv, kun et mundtligt guds-ord har skabt og kunde skabe, så måtte der dog ligefuldt i den christne kirke alle dage findes et mundtligt guds-ord , der opholdt og forplantede hvad det selv havde skabt; thi det mundtlige ord, hvori apostlerne udtrykde den christne tro, og hvormed de ved dåben indlemmede de troende i christi kirke, det mundtlige ord kunde umuelig forsvinde, med mindre kirken enten forslummede eller ombyttede apostlernes ord med et andet, hvorved den ophørde at være den apostoliske kirke.
såvist derfor, som den apostoliske kirke, den, som "skriften" ene giver vidnesbyrd, endnu findes på jorden, såvist må der i den også findes det mundtlige guds - ord, hvormed apostlerne fastsatte troen, grundede kirken og skabde christne, så hvis det var forgået , da var herrens ord forgået længe for "himmel og jord, " og da havde "helvedes porte" fået magt over hans kirke for såmange tider siden, at apostlerne selv om-. trent måtte have taget den med sig i graven. når man derfor selv veed hvad man siger, da er enhver protest mod et mundtligt guds-ord i kirken ligesåvel en protest mod apostel-skriften, fom mod apostel-munden, ligesåvel mod christi guddom som mod hans levende ords og kirkes bestandighed.
om det derfor end, efter vor forstand, havde været langt klogere af herren selv at skrive en alterbog med troes-bekjendelse og limagtig forskrift om medlemmers optagelse ved dåben og deres deelagtighed i nadveren, og derpå stiftet et "bibel-selskab" for alle folk, som havde lært at læse og skrive og vilde underskrive selskabets love; så har herren dog nu engang hverken gjort det eller noget lignende, men har mundtlig underviist sine apostler om "hvad der horde til guds 
 
759-760
rige," har itte udsendt dem med pen og bog, men med "mund og viisdom" til at forkynde evangelium og meddele alle folk det ord, han havde givet dem, med det løfte, at hvem der "bevarede hans ord," vilde han selv åbenbare sig for; og hvad tro har vi på herren, dersom vi ikke slutte, at hans "dårskab" langt overseer vor viisdom!
dog, vi vil ikke fægte med skygger, vi vil lade det ståe ved sit værd, om nogen troende christen kan have været forblindet nok til at protestere mod et mundtligt guds-ord i kirken, som dog nødvendig må findes der, både for kirkens ægthed, for christi troværdighed og for livskraftens skyld, medens vi naturligviis slet ikke ændse de vantroes protest, der må nægte "ordet" fra begyndelsen, og oplevede kun kirkens undergang, når det mundtlige guds-ord i den uddøde. vi vil derimod historisk oplyse, hvordan det gik til, at det mundtlige guds-ord, hvormed troen var udbredt og hvorpå killen er grundet, først blev sammenblandet med såmeget fremmed og tildeels fiendtlige, at det syndes ukiendelige, og forvexledes så omsider med skriften og glemdes over den.
apostlerne havde det fortrin for alle evangeliets følgende prædikanter, at hele deres prædiken var et mundtligt guds-ord, og i de menigheder, de selv havde stiftet, stræbde naturligviis viskopperne at gientage apostlernes prædiken, så godt de kunde huske; men deels måtte dog deres prædiken snart blive så blandet, at ingen deraf på fri hånd kunde udfinde apostel-ordene, og deels blev, efter løse rygter, hvor apostlerne ei selv havde været, og efter kiætterske opdigtelser, meget udgivet for levninger af det mundtlige apostel-ord, som ingenlunde var det, og derved opkom øiensynlig trang til en apostolisk skrift, hvorefter den ægte apostoliske prædiken kunde kiendes fra den falske, og bevares fra udartning. for en sådan skrift havde herren også virkelig serget, men det fandtes snart, at der også var uægte apostelskrifter, og at de ægte stundom blev forfalskede og endnu langt oftere misforståede og mistydede, især i alexandrien, som var lærdommens sæde, men havde ingen menighed af apostolisk plantelse, og man fandt det derfor nødvendigt, når tvivl eller tvist opstod om apostlernes lærdom, at sammenligne apostel-skriften med bispernes vidnesbyrd i de apostoliske menigheder, hvad de af deres formænd havde hørt om apostlernes mundtlige astringer og skriftens rette mening, og det kaldte man "tradition."
dette er den historiske oprindelse til begrebet om skrift og tradition eller mundtlig overlevering, som to jævnsides løbende kilder, hvoraf den apostoliske lærdom sknlde øses, så herved tænkde man sig ingenlunde et skriftligt og et mundtligt guds-ord, men kun et skriftligt og et mundtligt vidnesnesbyrd om apostlernes lærdom.
således finde vi sagen fremstillet af biskop irenæos på overgange" til det tredie århundrede, og vi vil her ikke opholde os ved hvad der skedte i det fjerde, da de sprænglærde alexandrinere kom til at føre det store ord, og keiserne gjorde sig tit dommere over den ægte apostel-lærdom; thi vi har kun med rom at giøre, det eneste apostoliske sæde i vesten, hvorfra vi har fået vor "dåb og christendom," og hvor de keiserlige nyheder blev forkastede, men hvor traditionen fik en ny betydning og aldeles forkvakledes. den romerske tradition blev nemlig aldeles eensidig, udstrakdes til alle romer-kirkens skikke, som om de også var apostoliske, og til kirkefædrenes skrifter, som om de kunde bøde på eensidigheden, skiøndt 
 
761-762
roms biskop forbeholdt sig både at forklare dem og at bedømme, hvorvidt de stod til troende.
således stod sagen i gregor den stores tid, eller ved det syvende århundredes begyndelse, da angel-sachserne christnedes, og efter den tid, da italien barbariseredes under longobarder og franker, da roms skiøger og siden tydsklands konger rådte for det apostoliske sæde, og da endelig paverne, som christi selvgjorte statholdere, anmassede sig ret tit også i historien at løse og binde, som de lystede, da sank naturligviis skriften daglig i anseelse, til den omsider hardtad glemdes, og traditionen, som skulde være alt, blev eenstydig med pavens tykke, hvorpå den beroede, så en værre åndelig mødting af gammelt og nyt, sagn og skrift, end papisteriet, er neppe tænkelig.
nu kom, med det sextende århundrede, reformationen, hvis losen var "guds ord alene og bort med traditionen," men lod det sig nu endog bevise, at alle reformatorerne med "guds ord" udelukkende meende "skriften" og med "traditionen" ikke blot den selvgjorte pavelige og eensidig romerske, men alt hvad andet end skriften, der udgaves for apostolisk, kort sagt, at de vitterlig tilegnede sig det såkaldte "skrift-princip" i hele den skarphed og udstrækning, dog først de rationalistiske skriftkloge har givet det; fulgde så deraf, at også vi skulde være blinde for det mundtlige guds-ord i kirken, eller, om vi end såe det, nøies med "skriften" og udfeie det af kirken, så det kan blive sandt, det findes der ikke?
dertil vil vist nok de vantroe skriftkloge true os, om de kan, og kyse os med de reformatorers theologiske betænkninger, hvis christne tro de regne til papisteriet, men har vi bevaret det mindste ord af
herrens mund, da kan vi hverken fattes mod til at trodse eller mund til at svare dem, og det er mærkeligt, hvorledes skriften, de misbruge, kommer os til hjelp; thi den bevidner ikke blot, som vi har seet, kirkens stiftelse ved herrens mundtlige ord, men æren for at være troens moder og livets kilde fralægger den sig og tilsiriver det mundtlige ord. ja, for at det kan være fuldstændigt, er det netop den skriftkloge apostel og store apostoliske skribent paulus, som vidner at troen kommer af hørelsen, så guds ord må være hørligt og lydeligt, og at det er formedelst dette troens ord i vor mund og vort hjerte, at herren er med os, så vi hverken behøve at mane ham op af dybet eller drage ham ned fra det høie, og at det er ved dette "hørlige og lydelige guds-ord" vi annamme "ånden, livet og kraften," som gjør os til christne *).
det er således vel at mærke, at vi, ved at påståe nødvendigheden af et mundtligt guds-ord i kirken, hvorpå den er grundet og hvormed livet, kraften og velsignelsen følger, at vi dermed ingenlunde udelukke skriften eller nægte den noget af alle de fortrin, den enten selv tillægger sig, eller som vog muelig kan have; men at vi kun, i kirkens navn, med skriftens, kirkehistoriens og al menneskelig erfarings understøttelse, hævde det mundtlige guds-ords unægtelige ret til, under eet med jesus christus og den helligånd, uindskrænket at råde i kirken, som et troes-samfund af læg og lærd, små og store, vise og vankundige. vi afgiør herved intet andet om skriften end, at hvad kun det mundtlige guds-ord kan være og virke, det måe christne ligesålidt tilskrive en bog, som en
*) rom. 10. gal. 3. 1 thess. 2.
biskop i rom eller al verdens præster og
skriftkloge; da tvertimod bøger, såvelsom præster og bisper, kun kan agtes for christelige, når og forsåvidt de stemme overeens med guds mundtlige ord i kirken. hvad altså christne skal tænke såvel om den hellige skrift, som om geistligheden og alt hvad der giør fordring på nogen kirkelig anseelse eller myndighed i christi navn, det beroer ene på, hvorvidt det mundtlige guds-ord melder noget derom, da det for resten bliver et bogligt spørgsmål, som s k r i f t e n s og historiens læsere, og fremfor alt de skriftkloge og boglærde, måe see til at enes om, uden deraf at giøre nogen "troes-artikel," eller dermed lægge noget åg på herrens fribårne.
denne klare forskiel mellem kirke og skole, eller mellem christendommen, eens for alle, og oplysningen og indsigten (theologien) med utallige grader, den er længe blevet næsten ligeså overseet eller miskiendt, som forskiellen mellem guds mundtlige ord i kirken og den hellige skrift, og den ene miskiendelse udspringer her nødvendig af den anden; thi når man påståer, at alt i kirken skal rette sig efter guds ord, og at dette guds-ord findes endogså udelukkende i den hellige skrift, da kan man aldrig drage nogen forsvarlig grændse-linie mellem det kirkelige, der er for alle, og det skolemædssige, der i grunden altid er indskrænket til få, men man må nødvendig fordre: enten at alle christne skal være ikke blot flittige bibellæsere men udlærte skriftkloge, eller at lægmand i blinde skal troe de skriftkloge.
her see vi imidlertid også skrift-principet fra sin uchristelige side, thi hvorledes man end anvender det, sætter man dog skolen over kirken, skriftklogskaben over troen og selvklogskab over herrens viisdom, så troen skal rette sig efter de fleste stemmer mellem bibellæserne eller mellem de skriftkloge, og herrens tak til sin fader, fordi han åbenbarede de umyndige, hvad han skjulde for de lærde og kloge, skal blive dårskab. jo strængere (consekventere) derfor skrift-principet anvendes og gjennemføres, des vissere og snarere tilintetgjør det barne - troen og oplyser kirke - samfundet, som vi see hos independenterne, hvor enhver vil udlede og bevise sin tro af skriften, og selv når man allermest indskrænker anvendelsen, arbeider man dog til samme mål, som vi see hos lutheranerne, der bandt bibellæserne til de skriftkloge og disse igjen til luthers cathechismus og den augsburgske confessjon. da cathechismussen svarede til troens ord i kirken, og confessjonen var udsprunget af en sjelden dyb og christelig skrift - klogskab, valgde lutheranerne vist nok, ved at binde skrift-granskningen dertil, af to onde ting den mindste ; men da det ikke lod sig gjøre uden selv-modsigelse, der altid bævner sig, var selv det mindste onde stort nok, og der gåer syn for sagn, at ingensteds gjorde skrift-principet sig omsider så åbenbar uchristelig gjældende, som hos os såsnart det nemlig hos lutheranerne havde sprængt sine lænker, udviklede det sig i hele sin eiendommelighed, så spørgsmålet var ikke blot om, hvad troen og kirken skulde være efter skriften, som den var os overantvordet, men fyrst og fornemmelig om skriftens ægthed og ufeilbarhed, der skulde drøftes både kritisk, historisk og philosophi!?, og, efter skrift-principet, især bevises af den selv, og medens dette gjorde de lærde til skriftens og troens uindskrænkede herrer, og troen igjen til noget aldeles ubestemt, gjorde igjen de lærdes hinanden modsatte vidnesbyrd såvel skriftens omfang og pålidelighed, som dens rette me-
 
765-766
ning nødvendig til et tvivlsmål istedenfor en troessag hos de læge.
her see vi hoved-grunden, hvi skriften ligesålidt kan være lysmoderen, som livskilden i den christne kirke, skiøndt den er det ubedragelige kirkespeil, hvori alle troende læsere og især "ordets tjenere" kan og skal betragte herrens liv og lærdom, og derefter prøve og rette deres egne betænkninger.
den apostoliske skrift, der historisk ingenlunde gåer foran kirken, men følger den, og er stilet ikke til jyder, tyrker eller hedninger, men til christne, den er, nemlig, som en bog, heller ingenlunde skikket til al beherske men til at tjene det christne troes-samfund, som den bestandig forudsætter og henviser til; thi det ligger i dens boglige natur, at dens ægthed og pålidelighed er underkastet alle muelige tvivl, og den selv allehånde mistydninger, som kun kan bekæmpes og i en vis grad beseires af boglærde christne. det såkaldte skrift-princip gjør derfor ikke blot de skriftkloge til troens og menighedens herrer, men gjør vantroe eller tvivlrådige boglærde dertil, thi skulde skriften bestemme den christne tro, da måtte man gåe til skriften uden christen tro, men skal skriften forståes christelig, da må man komme til den med christen tro, som man da hverken først kan finde deri eller udlede deraf, men lun finde beskrevet deri og stadfæstet derved.
hermed nægtes ingenlunde, at en gudfrygtig iødisk eller hedensk boglærd kunde ved at læse den apostoliske skrift veiledes til at finde christendommen; men påståes kun, at han aldrig fandt den, hvis han blev stående ved skriften, og ei af den lod sig henvise til den christne kirke, hvor christendommen ene findes kiendelig og levende, kiendelig på "troens ord" og levende i de troendes samfund, som man virkelig må stemme med og indlemmes i, for at høre til. derefter finde vi også skriften indrettet, så den allevegne forudsætter troen, men giver ingen opskrift til den troes-bekiendelse, der må høres i kirken og der lægges alle samfundets medlemmer som på hjerte, så på tunge, som skrevet ståer: med hjertet troer man til retfærdighed og med munden bekiender man til salighed!
det nægtes heller ingenlunde, at skriften til visse tider, som ved reformationen, kan være uundværlig til i kirken at skille det mundtlige guds-ord fra menneskebud, og det oprindelige fra det tilsøjede, det ægte christelige fra det uægte eller tvivlsomme; men det påståes kun, at man må være en troende christen og have den hellig-ånd, for man kan forståe og bruge skriften christelig, ligesom det må være den ægte christne kirke med et mundtligt guds-ord, der, ved hjelp af skriften, kan reformeres.
det nægtes endelig ikke heller, at man billedlig med rette kan kalde skriften "guds ord," når man indskrænker det til opskriften af hvad propheter og apostler selv kalde så; men det påståes frit, at hverken guds eller menneskets ord kan findes i en bog uden skyggeviis og dødt, og erklæres sor en uforsvarlig skiødesløshed at kalde alt hvad der findes indbundet i vor bibel som "kanonisk skrift" guds ord, da den eneste fornuftige mening, der kan være i at troe på skriften, er at stole på, den virkelig er, hvad den selv udgiver sig for.
hvad nu følgen måtte blive, når man, som hos protestanterne almindelig i det syttende århundrede, erklærede skriften heel og holden og så godt som udelukkende for guds ord, hvorledes da alt christeligt måtte blive koldt og dødt, og bi- 
 
767
bel-troen enten et blot navn for kulsvier-troen på de skriftkloge, eller en overtro på bibelen, som en bogstavelig himmelfalden helligdom, lig muhamedanernes på alkoranen, det fik man at see. og hvad nu fremdeles følgen måtte blive, når christendommen angrebes af vantroe boglærde, som seierrig beviiste, at siden den christne kirke var bygt på skriften som guds ord, så måtte den ingen tro foreskrive og ingen løfter give, for det var afgjort, både hvad der oprindelig hørde til skriften, om den var uforvansket, om og hvorvidt den var guds ord, og hvad der, efter den, nødvendig måtte troes og sikkert kunde loves; det har vi seet, da alt kirkeligt naturligviis blev så ubestemt, vaklende og tvivlsomt, at hvem der vilde have "fred," umuelig kunde finde den i den kirkes velsignelse, der grundede sig på skriften, men måtte enten stygte ind i den pavelige kirkestat, slåe sig til ro med sine egne følelser, eller søge freden i fuldkommen ligegyldighed, eller måtte opdage grundseilen.
(fortsættes.)

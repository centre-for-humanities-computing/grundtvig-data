Hvor dunkle Bølger rulle
I Storm med Skum og Brag,
Sig kruse Vover smulle
Den lange Sommerdag!
Med Bør, ved Soel og Stjerne,
Paa Havet som et Speil,
De Snekker fra det Fjerne
Da gaae for fulde Seil.
Saa skrid for Skjoldung-Ætten
Paa Hav, du Snekke prud,
Med Kongens Søn fra Sletten,
Og med hansjunge Brud!
Du fører Konge-Flaget,
Du bærer Kongens Navn;
Bring hvad du har modtaget
Med Fryd i Kongens Favn!
Vind Pris fra Morlands Floder,
Som bringe røden Guld!
Bring os en Konge-Moder,
Det gamle Danmark huld!
Da mindes stal din Reise
Med Roes i Kongebog,
Saalænge Daner heise
Skyklare Dannebrog
Ei findes under Solen
Et Land med bedre Speil
For dem paa Dronning-Stolen,
Hvem Synet ei staaer feil,
Fra Dannebod hin fine,
Hos os udødelig,
Til Dagmar-Caroline,
Paa ægte Perler rig.
En saadan Brud til Baade
Hjemføre Kongens Søn,
Til Dronning af Guds Naade!
Det er vor fælles Bon.
Derom med Folkets Tunge,
Paa Kiærlighedens Grund,
Lad alle Fugle sjunge
I Danmarks grønne Lund!
N. F. S. Grundtvig.

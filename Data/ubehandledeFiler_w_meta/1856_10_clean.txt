Fuglen har Rede, og Ræven har Grav,
Sneglen bær Huset paa Ryggen,
Stodderen han har kun Pose og Stav,
Leder om Leiet og Lytten,
Saa gaaer Vorherre med Naadens Ord
Husvild og fattig omkring paa Jord!
Hvem skulde tænkt, at fra Himmerigs Fryd
Selv sig fornedred' Vorherre,
For med sit Ord, som er Himmerigs Lyd,
Blandt os at glade de Færre,
Mens hos de Fleste paa viden Jord
Utak kun saaes for gode Ord.
Dengang Vorherre gik synlig omkring,
Kaldte paa alle de Trætte:
Kommer og staaer om Guds Naade en Ring!
Da faaer I Hvilen den rette!
Utak han fik mod al Ret og Skjel,
Til han paa Korset blev pint ihjel.
Siden, nu i attenhundrede Aar,
Da han usynlig i Aanden,
Rundtom paa Jorderig kommer og gaaer,
Bod raader immer paa Vaanden,
Ulvene tuder i Lovens Spor,
Hundene gjøer ad Guds Naades Ord!
Men hvor han banker paa Port og paa Dør,
Altid med Ordets Guldhammer,
Der lommer Gloede som aldrig før
Ind i de Mildes Lønkammer,
Der gaaer til Hierte med Englelyd
Naaden og Freden med Himlens Fryd.
Sammen de vandre i Frelserens Navn,
Jesus den Christus! de kvade,
Sødt hviler Sønnen i Faderens Favn!
Svare Guds Engle med Gloede,
Saligt det Huus, hvori han indgaaer!
Der er det evige Livs Nytaar!
Fuglen har Rede, og Ræven har Grav,
Sneglen boer Huset paa Ryggen,
Verdslig Vorherre har intet deraf,
Han har dog Livet og Lyssen,
Deler dem ærlig med hver som troer:
Aanden og Livet er i hans Ord!
N. F. S. Grundtvig.

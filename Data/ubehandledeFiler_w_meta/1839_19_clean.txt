Til Tops nu med det Danske Flag,
Tilgavns det at befæste!
Det er vor Dronnings Fødselsdag,
For godt er ei det Beste.
Vai, Flag ved Flag, i Øresund,
Med Fest-Kanonens Torden,
Som Lilje-Kors paa Rosen-Grund,
For Dronningen i Norden!
Maria er vor Dronnings Navn,
Kong Fredriks Gemalinde,
Ei Krone bar i Kjøbenhavn
En bedre Dannekvinde;
Bryd, Danmarks Soel, med Straaleglands,
Din Sky i Gyldenaaret,
Saa yndelig den gyldne Krands
Omskinner Sølverhaaret!
Til Himlen steg vor Dronnings Bon
Med Haab fra Kongesale,
Fra Ham, som hører grandt iløn
Velsignelsen neddale:
Velsignelse for Kongens Gaard
Og Danmarks gamle Rige,
Saa efter mange hundred Aar
Man veed deraf at sige!
Som Dagmar blev Kong Fredriks Brud
I Danmarks Favn optaget,
Men det ei vilde Himlens Gud,
Hun blev saa snart beklaget;
Han, som var altid Danmark god,
I Naade det saa mage,
At mæt af Aar som Dannebod
Hun mindes alle Dage!
Ja, længe leve med vor Drot
Vor Dronning, god at mindes!
Gid altid i vor Konges Slot
Af Stammen Skud maa sindes!
Hurrah for dem af Hjertensgrund,
For Fredrik og Marie!
Mens Danmark har en Bøgelund,
Skal Fugl om dem ei tie!

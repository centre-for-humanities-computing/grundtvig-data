Axelstad med grønne Volve!
Kiøbenhavn ved Bølgen blaa!
Adelskab med Herreskjolde
Vandt Du under Skyer graa!
Det var under Lynilds Kierte,
Det var under Vinters Hjerte,
Fremforalt i Februar,
Natten mørk med Daaden klar!
Derfor skal i Danevangen
Ei uddøe dit Adelsnavn,
Derfor skal i Folkesangen
Altid blomstre Kiøbenhavn,
Kaldes trindt i Hytter lave
Rosenborg med Kongens Have,
Hvor om Vintren Blomst og Fug!
Leve end og lege Skjul!
Ikke blot hvor Lamper funkle
Blændende paa Hallandsaas,
Men og hvor ved Lamper dunkle
Skjalde-Lyn i Løndom saaes,
Grønnes Du paa begge Sider,
Blomstrer Du ved Juletider,
Svinger sig med Sang i Sky
Fuglen under Nytaars-Ny!
Paa din Vestervold Kiærminder
Deilig blaane under Snee,
Derhos og paa Danske Kinder
Røde Roser vil man see;
Der det var, de kiække Fædre
Stod i Storm som Ingen bedre,
Der det var, da høit det gjaldt,
Danmark stod og Stormenfaldt!
Om din Grønning imod Østen,
Dør om Dør med Bølgen blaa,
Fandtes end i Efterhosten
Friske dine Palmer staae,
Og, trods Nordens Vinterkulde,
Brat om Vaaren grødefulde;
Fredens Træ'r paa Skjalde-Sprog
Dækked Du med Dannebrog!
Paa din Strandvej Fuglen synger,
Selv naar Bøg har Rim for Løv,
Som naar Maste-Skoven gynger,
Glimter giennem Sky af Støv;
Det er Svanen honningmundet,
Svanen over Øre-Sundet,
Immer lige nær sin Dod,
Lige stemt til Sangen sød!
Svanen synger over Voven:
Vær lyksalig, Axelstad!
Frodig groe i Maste-Skoven
Dannemænd som Blomst og Blad!
Der blev Tordenskjold begravet,
Der af Kongedyb paa Havet
Han stod op med Danmarks Roes,
Han stod op i Villemoes!
Der var giemt fra gamle Dage
Gude-Snekken underfuld,
Der opvaagned Asa-Brage,
Med sin Harpes rede Guld;
Han stod op i Øhlenslæger,
Derfor drikke Vrages Bæger
Daner alle nu med Sang,
Love Daad ved Arvegang!
Skiøn er Arven efter Fædre
Mellem Dan og Tordenskjold,
God er Arven, ingen bedre,
Fra den Danske Skjoldmø-Old;
Ungdom! Himlen dig velsigne,
Saa din Daad maa Arven ligne!
Axelstad! for fulde Seil
Viis Du Vei med Gyldenspeil!
N. F. S. Grundtvig.

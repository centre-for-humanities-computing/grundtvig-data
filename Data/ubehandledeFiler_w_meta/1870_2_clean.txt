Livet her ret lignes ved
Et Skib paa Verdens-Havet,
Bølge op og Bølge ned,
I Dybet let begravet,
Udsat, som Snekken paa sin Færd,
For Strøm og Storm og blinde Skiær
Og skrøbelig kun lavet!
Verdens Klogskab raaber ud:
„Tag vare dig for Dybet,
Driv med Strømmen, gaa dit Skud,
Og lær din Kunst af Krybet;
Ja see dit Snit og pas dit Roer.
Læg alle Aarer brat ombord,
Naar Leiligheden vinker"!
Nei, I Folk paa Verdens 0,
De Kloge med de Dumme,
Seiles maa den høie Sø,
Hvor ranke Bølger skumme,
Skal Farten lykkes over Strand,
Skal vi ved Livets faste Land
Engang vort Anker kaste.
Hør, det toner over Hav
Som Fugle-Sang i Skoven:
„ Bedre er den aabne Grav
I Skyen og i Voven;
End Ulve-Graven svigefuld,
Hvor Blomster gjøgle over Muld
Og Orme-Flokken lurer!"
Hør, det toner under Sky
Som Engle-Sang fra Oven:
„Tømret er en Ark paa Ny,
Og den kan trodse Voven,
Ja, hvor den gaaer i Jesu Navn,
Den følger Bør til Himmel-Havn,
Og aldrig den forældes!"
Af et lønligt Kildevæld,
Som Jordans klare Bølger,
Sprang en Strøm til Folke-Held,
Som Arken stadig følger,
Den skiærer Verdens vilde Hav,
Og under den slet ingen Grav,
Kun Naadens Dyb sig dølger!
Rednings-Strøm fra Øst til Vest,
I Tiden og i Rummet,
Lige klar i Blik og Blæst,
Og aldrig overskummet,
Du stille Vei til Fredens Havn,
Udsjunge skal dit Gaade-Navn
De Smaa med Engle-Tunger!
Ark! Du est og underfuld,
Du bygdes uden Hænder,
Kosted ikke Sølv og Guld,
Som Verdens Øie blænder,
Men kosted Ham, som dig os gav,
Dog meer end Himmel, Jord og Hav,
Det Kjæreste han kiender!
Uden Mast og uden Speil,
Et Vrag dig Verden nævner,
Uden Anker, uden Seil
Du over Hav dog stævner,
Og vakler kun, naar Mand af Jord
Vil raade med dit fine Roer,
Til han gaaer over Borde!
Hvad den største Helte-Skjald
Opdaged kun i Drømme,
Helgen-Skaren uden Tal
Lysvaagen skal berømme,
Det Skib, som selv har Liv og Aand,
Som trænger ei til Styrmands Haand,
Og leer ad Hvirvel-Vinde!
Al din Kost er kun et Brød
Og al din Viin et Bæger,
Hver en Gjæst i Hungersnød
Dog føder du og qvæger,
Som Melet fiint i Enkens Huus
Og Olien i hendes Kruus
Dit Forraad ei fortæres!
Komme hver da, som har Lyst,
Skjøndt Verden spaaer os ilde,
Til at lande paa den Kyst,
Hvor Livet har sin Kilde,
Og troe kun fast paa Herrens Ord,
Usynlig Han er Selv ombord,
Som skabde Hav og Snekke.
N F. S. Grundtvig.

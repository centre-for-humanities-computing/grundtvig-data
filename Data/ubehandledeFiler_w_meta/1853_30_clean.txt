De tre Nordiske Riger, Danmark, Sverrig og Norge, har fra Arildstid været beboede af tre nærpaarørende Folke-Stammer: Danskere, Gother og Nordmænd, mens vi maae lade det staae ved sit Værd, hvorvidt Up-Svenskerne, der, efter Oldsagnet, skal være senere indvandrede, oprindelig har udgjort en egen, meer eller mindre beslægtet Stamme.
Man har vel hidtil hverken ude eller Hjemme betragtet og behandlet vort Nordens Historie under eet, skiøndt man alt længe har gjort det selv med Stor-Britanniens og Tysklands Historie, men det kommer ingenlunde as, at der har været mindre folkeligt Fællesskab mellem vort Nordens end mellem de andre Landstrøgs Indbyggere, thi der har tvertimod været langt mere, da baade Mythologien, Oldsagnene og Kæmpeviserne udgiere et stort Fællesgods, der egenlig slet ikke lader sig udskifte, og hvortil intet andet europæisk Folk end Grækerne har Magen. Uagtet derfor vort Norden, de Gamles Tule, hidtil har savnet et nyt Navn, der kunde passe paa det Hele, og uagtet saavel vore tre Skriftsprog (Dansk, Svensk og Islandsk) som den skarpe borgerlige Modsætning, der længe fandt Sted mellem Danmark og Sverrig, har gjort det lidt vanskeligere at sammensatte det Hele, saa maa det dog nu ei længer undlades, og da Navnet "Skandinavien", som man har begyndt at bruge for alle tre Riger, baade er pluddervælsk og tankeløst, vil jeg her kalde det Hele "Høinorden," dels fordi det svarer til Navnet "Høinordboer,, (Hyperboræer), som de gamle Græker gav vore fælles Stamfædre, og især fordi derved kan hentydes paa den høiere Betragtning af Menneske-Livet i Tidens Lob, som en Heltekamp for virkelig Ubodelig hed, der, ved Guders og Menneskers forenede Bestræbelser, omsider skal krones med afgiørende Seier.
Rygtet om dette Brage-Syn for Helte-Døden, kun som Midten af det nordiske Kæmpeliv, det kan vi see, var fløiet forud til Rom, alt længe for Romer-Riget hjemsøgdes af nogen nordisk Kæmpeskare, og Rygtet har fuldelig stadfæstet sig, da vi lærde at kiende vore Fædres Asa maal eller Gudesprog, der aabenbar var ældre end Afgudsdyrkelsen, og kunde derfor ei heller forgaae med den, men kunde godt forliges med Christendommen, som er den klare Aabenbarelse af den guddommelige og menneskelige Kamp for Livets Krone og Seier over Døden, der svævede for vore hedenske Stamfædre i stærke, men dunkle og æventyrlige Morgen-Drømme.
Dette Asamaal eller den saakaldte "Nordens Mythologi", fælles for alle Høinordens Folkestammer, viser os ikke blot, at de havde Aand tilfælles, men at de, med Kæmpe-Aanden over sig, udgjorde et af Verdens Hoved-Folk, thi ligesom det Ebraiske Folkeliv aabenbar var skabt og stikket til at udvikle og tjene Menneske-Livet i gudelig Netning, og ligesom det Græske Folkeliv var skabt og skikket til at udvikle og tjene Menneske-Livet i dets naturlige eller kvindelige Retning, saaledes var det Høinordiste Folkeliv skabt og stikket til at udvikle og tjene Menneske-Livet i dets historiske eller mandige Retning, saa at, naar et saadant Folkeliv, som Asamaalet spaaede, virkelig er traadt i Kraft, da fortjener det ikke blot hele Menneske-Slægtens Opmærksomhed, men tor haabe, saalænge Kampen for Livets Krone skal vare, immer, naar det synes henvisnet, at opblomstre paany, ligesom Ænherierne (Medbejlerne) i Valhall daglig opstod fra de Døde, og som de graanede Aser foryngedes ved Idunnes Æbler til Verdens Ende.
Om nu den store baade guddommelige og menneskelige Kamp sor Menneske-Livets bestandige Fornyelse, paa Trods mod Deden, dets Udvikling, Oplysning og Forklaring er traadt i Kraft giennem Hoinordens Folkeliv, det maa vor Folke-Historie vise; men det maa her ikke glemmes, at netop fordi Høinordens Kæmpeaand har i Asamaalet sat sig og sit Folk det samme høie Maal som Christendommens, uden at have samme Kræfter til sin Raadighed, saa kan vort Folkeliv i Hedenskabets Tid ei vise synderlig meer end Retningen, og at kun, forsaavidt som dette folkelige Kæmpeliv er traadt eller træder i Christendommens Tjeneste, kun forsaavidt kan det opfylde sin Bestemmelse.
Da nu derhos alle de Mindesmærker, Høinordens Folkeliv i Hedenskabets Tid har efterladt sig, er enten Skjaldekvad, som den gamle Edda, eller Oldsagn i skjaldekiære Folkemunde, og da endelig Høinordens Folkefærd aldrig endnu siden Christendommens Indførelse har været forenede i Kæmpe-Aanden, som deres fælles Folke-Aand, saa bor det ikke undre os, at alle de Fremmede ei blot finde vort store Fremtids-Haab, men ogsaa Høinordens Asamaal, Oldsagn og hele Folkeliv dels latterlige og dels ubetydelige, men vel maae vi, hvor det giælder vort Folkeliv, lære at troe vore egne Vine bedre end de Fremmedes.
Hvor tidlig Høinorden er blevet befolket, og hvorvidt det var med de nærværende Folke-Stammer eller med Finlapper, derom og om alt, hvad ingen kan vide og enhver derfor kan giætte paa, som han lyster, lader vi helst de Lærde trættes, saalænge de lyster, og forudsætter blot, at det Fugle Blik paa Tidens Lob, som en Række af Kæmpe-Skridt fra Solens Opgang til dens Nedgang, der har Asamaalet til sit Udtryk, det Syn maa vel være udsprunget paa Overgangen fra Menneske-Stægtens Oldtid til dens Mellemtid eller Middelalder, da Følelsen var ifærd med at reise sin Dronning-Stol ved Siden ad Indbildnings-Kraftens gamle Høisæde, og da Indbildnings-Kraften var gammel og klog nok til at sinde sig deri, ligesom den gamle Odin deelde halvt paa Valen med den ungdommelige Freia.
Den gamle Trætte om, hvorvidt Phønicerne har faret paa Østersøen, giør vi da ogsaa bedst i at lade staae ved sit Værd, men da det kun er Danskerne, som kalder det "Rav", hvad de Gamle kaldte Elektrum, og Tyskerne kalder "Bernsten," og da de Gamle dog selv siger, at de fik det fra "Rav-Landet" (Raunonia), saa lader dette sig neppe forklare anderledes, end at den gamle Rav-Handel gik over Danm ark, og det følger vel af sig selv, at, har Phønicerne beseilet det gamle Danmark, da har de havt lige saa stor Indflydelse paa Udviklingen der, som de havde paa Udviklingen i det gamle Grækenland.
Om Runeskriftens Ælde og Brug i Høinorden vil vi da heller ikke trættes, men tun bemærke, at, hvis vi havde Samkvem med Phønicerne, da har vi sikkert dem at takte for vore Runer, og at vi i Ansaare Levnets-Beskrivelse har gyldig Hjemmel for, at man i Danmark under Hedenskabet brugde Runer til at skrive Breve, som man i Sverrig kunde læse, saa det skulde være fært, om man aldrig, enten hist eller her, havde brugt Runer til at tegne op, hvad man nødig vilde have glemt.
Desuagtet er vist nok intet af Høinordens Oldsagn i deres nærværende Skikkelse optegnet førend det Ottende Aarhundrede, da Anglerne begyndte at skrive engelske Bøger, og kun meget faa forend det tolvte og trettende Aarhundrede, da Islænderne skrev Sagaer eller Historie-Bøger paa Modersmaalet, og da den i Middelalderen mageløse danske Pennefører paa Latin, Saxo Grammatiker, førde alle de høinordiske Oldsagn, som han kunde overkomme, til Bogs i sin Danmarks-Historie; men hvad der giør disse Oldsagn uskikkede til at bevise andet end Folkets Lyst og Drift og Folkelivets historiske Retning, det er ingenlunde den blot mundlige Forplantelse i sig selv, der, som man nys har lært paa Færøerne, giennem mange Aarhundreder kan være ligesaa sikker som den skriftlige, men det er den Ubestemthed eller Ligegyldighed i Henseende til Tid og Sted og Følge, og det herskende Hang tit paa Skjaldeviis at staae meget Smaat i Hartkorn for at faae noget Stort deraf, som man lettere kunde bære og have Fornøielse af at betragte, det er denne skjaldelige Ubestemthed, Skiødesløshed og et eget Slags Øienslyst, der har gjort Oldsagnene uskikkede til i det enkelte at bygges paa, og som giver selv de paalideligste Oldsagn et Skin af Opdigtelse og Overdrivelse, som de Fremmede og alle Dødbidere benytte sig af til at forkaste alt, hvad der ikke huer dem, og da især alt, hvad der mælder om noget Større end de er selv og tænker selv at kunne have gjort.
Skiøndt det derfor kun er lidt, hvad vi om det hedenske Høinorden finder optegnet i samtidige Bøger af Folk i Romer-Riget, som da udgjorde den dannede Verden, saa bliver det os dog vigtigt, dels som en Stad-
 

fæstelse paa hvad vore Oldsagn i det hele vise, og dels som en Nødhjelp sor den Mangel paa Tidsregning, som er en af vore Oldsagns store Ufuldkommenheder.
Det er da nu især Efterretningerne om de i Romer-Riget indvandrede Kæmpe-Skarer, der vidner om, at vort Høinorden i den tidlige Middelalder ei blot var hvad Verden kalder "Kæmpers Fødeland", men Hjemstavnen for anderledes høihjertede Kæmpekuld end de Hunner, Vandaler og andre Barbarer, som paa samme Tid forstyrrede Verdens Fred og lavede det ene Blodbad større end det andet. Vist nok har det kun lidt at betyde med Romerne selv, der intet kiendte til Høinorden og skar alle de Folk, der hverken talde Græsk eller Latin, over een Kam som Barbarer, hvad de giættede om de Kæmpe-Skarers egenlige Hjem, som de først stødte sammen med ved Donau og Rhin, men det har derimod meget at betyde, at saadanne Kæmpe-Skarer, som Gother, Angler og Normanner selv, saasnart de fik Pennen i Haanden, førde deres høinordiske Udspring til Bogs og lod Sagn løbe med, som bekræfte den, og dette er Tilfældet med Iornandes Gothiske Historie fra det Sjette, Bedas Angelske fra det Ottende og Dudos Normanniske fra det Tiende Aarhundrede.
At det nu var Gotherne, som først sprængde Roms Porte, og begyndte at stifte menneskelige Riger i den Romer ske Jetteverden, og at de endda med Kæmpekræfter stilede langt høiere end de naaede, det er noksom bekiendt.
At fremdeles Anglerne, som i Britannien holdt fast paa deres høinordiske Modersmaal og gjorde det kiækt til Skriftsprog ogsaa blev Kirkefædre for den ny folkelige Christenhed og Fosterfædre for al den folkelige Udvikling paa Modersmaalet baade i Nord-Tyskland og i Høinorden, det er vel endnu ei nær faa bekiendt, men er dog ligesaa vift.
At endelig Normannere, som tilligemed den Romerske Pave var Sjælen i det første storladne Korstog, ogsaa var Mestere for det Franske Skriftsprog og den skolastiske Lærdom, det giør dem vel ikke nær saa stor Ære, som de tænkde, men stempler dem dog til høibaarne Kæmper.
Udgjorde nu saaledes de fra Høinorden sikkert udsprungne Gothers, Anglers og Normanners Bedrifter Broderparten af alt Middelalderens berømte Storværk, da slutter vi med Rette, at der var mere hvor saa meget kom fra, og at det bedste blev endda tilbage, thi det er vel i Regelen de Modigste, Hidsigste og Raskeste, men sjelden de Dybeste, Kiærligste og derfor igrunden de Rigeste og Bedste, der vende Fædernelandet Ryggen sor at friste Lykken i den vide Verden.
Naar vi nu med denne lille Oplysning vender tilbage til Høinordens Oldsagn, da finder vi der vel kun meget lidt bestemt om de store Udvandringer, men dog i Heimskringle saameget om den Normanniske, at vi ikke kan tvivle om, den jo i sin Grund og Kierne var Norsk, og vi slutter da saa meget sikkrere, at den Angelske var egenlig Dansk og den Gothiske Svensk.
Da vi fremdeles udenlands har lært, at den Normanniske Udvandring faldt ved Midten af det Niende og den Angelske ved Midten af det Femte Aarhundrede efter Christi Fødsel, og da Anglerne har optegnet adskillige høinordiske Oldsagn, som maae være ældre end deres Udvandring, saa har vi Danskere derved vundet lidt Tids-Regning for vore Oldsagn, som mærkelig forøger deres historiske Brugbarhed.
Saaledes har nemlig ikke blot de Angelske Slægt-Registre lært os, at "Vermund og Uffe," om hvis Kamp for Eider-Orændsen et af vore mærkeligste Oldsagn dreier sig, maae have levet længe før Udvandringen, men det Angelske Heltedigt (Bjovulfs Drape) har nys lært os, at den Danske Skjoldung-Række: Halvdan, Roe, Helge og Rolv hører til Udvandrings-Tiden og strax derefter, saa det store Slag i Frisland mellem Gothekongen Hugleik og Merovingen Theuderik (515), som baade Bjovulfs-Drapen og de gammelfrankiske Aarbøger omtaler, maa have staaet i Rolv Krages Tid. Da nu Rækken af de ældgamle Skjoldunger baade hos Saxo og hos Islænderne slutter med Rolv Krage, og da det yngste Tilnavn, Høinordens Hoved-Skjalde gav Guldet, er "Rolvs Sædekorn," fordi han, efter Sagnet, strøede Guld paa Fyrrisvold, saa hentyder alle Mærker paa, at Danmark fra Skjolds Dage til den Angelske Udvandring og Rolv Krages Fald har været den store Skueplads for Høinordens Kæmpeaand.
Vel har man nemlig ogsaa islandske Sagn om en Række Ynglinger eller Stilfinger i Sverrig samtidig med de olddanske Skjoldunger, og Bjovulfs-Drapen stadfæster med Saxo og Islænderne, at Adils i Upsal var samtidig med Rolv i Leire, men hos Angler og Islændere er dog ligesaa vel, som hos Saxo, Sagnene om Skjold og hans Ætmænd baade anderledes rige og priselige end om Adils eller nogen af hans Forfædre.
Vift nok maa det ikke oversees, at den Gothiske Ud-
 

vandring ventelig er ligesaa meget ældre end den Angelske, som den Angelske er ældre end den Normanniske, og falder altsaa ved Begyndelsen af den christelige Tidsregning, thi det hentyder paa en Gothisk Guldalder hos vore Grander, ældre end den Danske, men herom har Tiden ikke levnet os noget Sagn i Hjemmet, uden det meget dunkleom Kong Gylfe, ver baade giæstede Aserne i det Fjerne og modtog dem giæstmild i Hjemmet, ja skiænkede Asynien Gefion Sælland, hvor hun, gift med Odins-Sønnen Skjold, reiste den Danske Throne. Langt klarere speller den Gothiske Guldalder sig vel i Edda-Kvadene om Fofners-Guldet og Sigurd Fofners-Bane, men ligesom dette Oldsagn sikkert tilhorer de udvandrede Gother, saa angaaer det aabenbar kun deres Heltegierninger, og vel er Sagnet om Stærk-Odder, Storværks Sen, en skjaldelig Opstilling af Gothe-Folkets Bedrift baade ude og hjemme, men i Hjemmet dreier det sig dog kun om Bedriften i de tre Aarhundreder mellem Anglernes Udvandring og Braavalle-Slaget, da Danmark kun forgiæves stræbde at vedligeholde sin Magt og Ære ved Gothiske Leiekæmper, indtil Braavalle-Slaget gjorde Afmagten soleklar, og gav Riget Svensk Herskab. Derfor hedder det i Oldsagnet, at i dette Slag blev Danmark forladt af Stærkodder, Odins Fostersøn, og forraadt af Odin selv, sin gamle Skytsaand.
Da imidlertid ogsaa Stærkodder-Bedriften baade med Haand og Mund ved Braavalle-Slaget synger paa sit sidste Vers, og vi fra den næstfølgende Tid kun har Lodbrok-Sagnet om Regners og hans Sønners vilde Vikingsfærd under Ravne-Banneret, saa maa vi agte Kæmpelivet i Høinordens Aand for hardtad uddøet baade i Danmark og Sverrig med det store Dommedags-Slag i det Ottende Aarhundrede, og skat Fortsættelse" følge, maa det da være i Norge, og de Islandske Sagaer begynder da ogsaa ganske rigtig med Braavalle-Slaget og Regner Lodbrok, som Indledning til de Norske Bedrifter i det Niende og Tiende Aarhundrede, hvormed Høinordens Hedenskab sluttede sin Heltebane.
Vel havde nemlig Danmark endnu paa Overgangen tit det Ellevte Aarhundrede et glimrende Øieblik, da Knud den Store herskede baade i Engeland og hartad i hele Høinorden, men det var ingenlunde Kæmpeaandens Værk, thi alt Viser, at Knud den Store var kun en Lykke-Frister, som stumpede til at faae Engelands Krone for Røverkiøb og Norges for engelske Penge. Skulde noget herved minde om Høinordens Kæmpeaand, da maatte det været Jomsvikingerne, som endnu priste Hedenskabet og bidrog sagtens, med Skaaningen Thorkild den Høie i Spidsen, det meste til Engelands Erobring, men hvad end Fyenboen Palnetoke, som, efter Islændernes Sigende, skal have anlagt Jomsborg paa den Pommerske Kyst, muelig kan have havt for Vie, saa var dog Jomsborg allerede i Svenn Tveskiægs Tid en Røverkule, hvis Vovehalse havde ligesaavel revet sig los fra deres Folk som fra Fædrenes Guder, for paa deres egen Haand at glæde sig ved Rov og glimre ved Hærværk. Glimmeren under Knud den Store forsvandt da ogsaa med ham som et Stjerneskud , saa itte blot mistede hans Sønner uden Sværdslag baade Engelands og Norges Krone, men Sønnen af Hellig-Olav, som Knud havde styrtet: Magnus den Gode, lagde Danmark til Norge som ingen Ting.
Idet vi nu vende os til Norge, som fra Midten af det Niende til ind i det Tolvte Aarhundrede (fra Halvdan Svartes til Sigurd Iorsalfars Død) aabenbar var Høinordens store Skueplads, da maae vi lægge Mærke til, at vel havde Norge i sine Ylfinger havt en navnkundig Helteslægt samtidig med Danmarks Skjoldunger og Sverrigs Ynglinger eller Slikfinger, men om dem har man ingen sammenhængende Oldsagn, ligesom Sporene af Norges eiendommelige Guld-Alder kun er meget matte, i Sagnet om Gudmund paa Glæsersvold, og i det om Kong Helges Gravhoi, med et Lag Guld, et Lag Sølv og et Lag Muld imellem hinanden, saa Alt tyder hen paa en egen Blanding af det Heltelige og det Hyrdelige trindt i Norges skarpt adskilte Dale, hvoraf kun enkelte store Træk, som Blus paa Bjerg-Aase, tiltrak sig almindelig Opmærksomhed og vandt et varigt Minde. Hertil hore Sagnene om Erik Ylfing fra Rennesø med hans Bedrifter i Danmark og Sverrig, om Hildurs-Legen mellem Hedin og Hugne, og om den store Kamp paa Samsø mellem Bærsærkerne fra Bolm (Andgrims-Sønnerne) og Fostbrøderne fra Upsal (Hjalmar og Orvar-Odd), som alle, efter Saxo, spille i Fredegods-Tiden.
Det var da heller ikke, efter Snorres Heimskringle, et Skud af Ylfing-Roden, men en Green af den Svenske Yngling-Stamme, der i det Niende Aarhundrede udbredte sig fra Øst til Vest, indtil den med Harald Haarfager overskyggede hele Norge, og, efter samme Kilde, var det ikke blot i Haarfagers Dage, men ogsaa paa Trods mod hans Enevoldsmagt, at 
 

baade Gange-Rolv fra Møre (Søndmør og Nordmør) gik paa Vikings-Tog og fandt sin Lykke i Normandiet, og at Ingulf med mange andre høibaarne Mænd, især fra Vestkysten, bebyggede Island og grundede der en høinordisk Fristat, hvis Rygte endnu ei er nær saa stort, som dette Middelalderens mageisse Vidunder fortjende.
Uagtet nemlig Islænderne, saavidt vi veed, først med det Tolvte Aarhundrede begyndte at skrive Veger paa Modersmaalet, saa Efterretningerne om deres Liv og Bedrift giennem det Tiende og Ellevte Aarhundrede er gaaet giennem adskillige Munde, inden de førdes i Pennen, saa er dog paa den ene Side disse Efterretninger sikkre nok i det hele til at bygge paa, og paa den anden Side er Islænder-Skriften paa Modersmaalet Selv et saa stort Vidunder i sin Tid, at man kun giør sig selv latterlig ved at paastaae, at den historiske Kæmpeaand, der klarlig svæver over Børnenes Skrift, skulde ei have hvilet paa Fædrenes Isse.
Den Islandske Saga-Skrift, som har sin Middagshøide i Snorres Heimskringla, staaer nemlig i sine mesterlige Skildringer af Kæmpelivet, under Tag saavelsom paa Havet, i Marken og paa Valen, saa aldeles ene, at de maae tilskrives den samme høinordiske Kæmpeaand, som gaaer giennem Edda-Sangene og vore Oldsagn, uden at man kan see, om Christendommen derpaa har havt anden Indflydelse, end at den skaffede Islænderne Skrive-Konsten og helbredte dem for det grove Afguderi, der giør alle sine Trælle ligesaa aandelig forstenede øg døvstumme som deres Afguder af Malm og Steen og Træ. Kun under denne Forudsætning bliver det forklarligt, at man i Høinorden vedblev at høre paa hedenske Oldsagn, at prise Odin som Skjaldskabets Fosterfader, og at betragte Asamaalet som den høinordiske Skjaldekonsts Guldgrube, hvad vist nok godt lod sig forlige med Christendommens Aand, men ingenlunde med hvad Paver og Munke kaldte christelig Tro og Tankegang, og saaledes bliver Island i det Tolvte og Trettende Aarhundrede os baade et slaaende Beviis paa den afgjort historiske Netning af Nordens Kæmpeaand og et Varsel om Høinordens videnskabelige Storværk, der maa blive en Levnets-Beskrivelse paa Modersmaalet af hele Menneske-Slægten, der overgaaer alle de Fremmedes saakaldte "Verdens-Historier" ligesaa vidt, som Islands folkelige og livsfriske Sagaskrift, og navnlig Heimskringla eller Norges Konge-Krønike, overgaaer alle de Fremmedes Krøniker og Aarbøger fra Middelalderen.
Midten af det Trettende Aarhundrede, hvormed i det hele paa Menneske-Aandens Side begyndte en sorgelig Pest-Tid, afbrød ogsaa hos os Kæmpeaandens gamle Løbebane, da Island paa een Gang opgav baade Aanden og Frihed en, og Foreningen af de tre Nordiske Riger, som man i det Fjortende og Femtende Aarhundrede fuskede paa, kunde da umuelig lykkes, men maa dog nævnes som den eneste Begivenhed, hvori, efter Islands Vanskæbne, hele Høinorden tog Deel.
Naar de tre Nordiske Riger i Middelalderen skulde forenes, som det virkelig skedte med de Franske Hertugdommer og de Spanske Riger, da maatte det enten skee ved afgjort Overmagt paa en af Siderne eller ved List og Lykketræf, og den sidste Maade var ved Slutningen af det Fjortende Aarhundrede hos os den eneste muelige.
Norge, som sidst havde udmærket sig ved betydelig Kraft-Yttring, var nemlig i Løbet af det Tolvte Aarhundrede blevet Skuepladsen for en langvarig og ødelæggende Borger-Krig om Thronen, og vel fik Færingen Sverre, som var Hovedet høiere end alle de andre Lykkefristere, Kronen, han tog som et Rov, til at gaae i Arv, men Selv med hans navnkundige Sonnesøn, Hakon den Gamle, var det lun Stads og Fjas, og da Sverres Mandslinie uddøde i det Fjortende Aarhundrede, faldt Riget som et Arvegods paa Spindesiden til den Svenske Konge.
Denne Svenske Konge, som ved at arve Norge syndes at blive den tredobbelte Krone nærmest, var Magnus Smæk af Folkung-Slægten, som efter en lang og blodig Borgerkrig var blevet fast paa Thronen, men skiøndt Danmark i hans sørste Dage maatte synes et let Bytte, havde han dog ikke engang Magt eller Snildhed nok til at holde fast paa Norge, end sige da til at vinde Danmark.
Danmark havde nemlig vel i Slutningen af det Tolvte og Begyndelsen af det Trettende Aarhundrede, under de to første Valdemarer, havt glimrende Dage, end ikke blottede for ægte Storværk, thi Slaverne fra Rygen og Pommern, som herskede paa Østersøen og hærjede Høinordens Kyster, blev underkuede, og Oldsagnene, som var nærved at forgaae, blev forsvarlig giemt i Saxo Grammatikers Latinske Danmarks-Historie; men det maa egenlig tilskrives nogle enkelte Stormænd, og navnlig Brødrene Axel (Absalon) og Æsbern Snare, hvem alle Sællandsfarer fulgde ligesaa blindt til Bedriften, som Saxo fulgde dem i Beskrivelsen. Derfor vendte Bladet sig ogsaa efter deres Død endnu i Valdemar Seiers Dage, og denne Konge beredte Danmark og hele Høinorden stor baade Skam og 
 

Skade ved at gribe feil ad det tyske Grevskab Holsteen, og give Slip paa det Danske Hertugdom Sonder-Jylland. Herved lagdes nemlig Spiren til det holstengottorpske eller slesvigholstenske Fiendskab, der endnu er Danmarks Plage, og havde endnu sor et Aarhundrede var gaaet efter Valdemar Seiers Død (1330-40), paa et hængende Haar aldeles oploft og ødelagt Riget. Vel blev Danmark endnu denne Gang reddet ved den Jydske Vovebals Niels Ebbesen, som slog Helstens "kullede Greve" (Geert den Store), og ved Valdemar Atterdag, som fik Held til at samle Riget), men selv han havde dog saa ondt ved at forsvare det mod Slesvig-Holsteen og Hansestæderne, at, da han døde sønneløs (1375), vilde Rigets Oplosning været langt rimeligere med dets Udvidelse.
Havde derfor end Valdemars Datter: Dronning Margrethe, det Held, at samle Høinordens tre Kroner, som ingen var Mand for at bære, paa sit Hoved, saa havde Danmark dog allermindst Kæmpehaand til at befæste det Baand, som Kvindelist havde knyttet, og de Tyske Prindser, som Danmark indkaldte til at staae for Styret, var, til Høinordens Lykke midt i Ulykken, ligesaa udygtige som ufolkelige.
Det er nemlig ingenlunde blot Sverrig, men hele vort Høinorden, der maa glæde sig ved, at den Gothiske Kæmpestyrke levede op i sit Hjem, som en Stærkodder den Yngre, og sprængde den "Kalmarske Union," der aldrig kunde blevet til den høinordiske Forening, hvorved vi haaber, alle Rigerne skal blomstre, men maatte blevet til en Plattysk Sammenkobling, hvorunder Høinordens Folkestammer havde henvisnet. Nu derimod, da den Svenske Opstand under en dygtig indfødt Høvding (Gustav Vasa) og den Lutherske Reformation velmødt traf sammen i Begyndelsen af det Sextende Aarhundrede, nu frelstes ikke blot i Sverrig saameget som mueligt af Høinordens Folkeliv og Modersmaal, men selv i Danmark og Norge maatte det Oldenborgske Kongehuus, som de over i trehundrede Aar (1419-1814) havde tilfælles, af Frygt for Sverrig i mange Maader langt anderledes læmpe sig efter Folket og frede om Modersmaalet, end det ellers, med Forkiærlighed en til det Tyske og Gridskheden paa Holsteen, havde været at vente.
Fra denne Side betragtet, var de ellers sørgelige Krige mellem Sverrig og Danmark, i det Sextende og Syttende Aarhundrede, ikke blot taalelige, men ønskelige, thi saa længe ingen høinordisk Sammenvirkning var at vente, maatte man ønske de adskilte Folke-Stammer de allerstærkeste Bevæggrunde til dog at holde fast paa Nordiskheden i den Skikkelse, den var dem eiendommelig og laa deres Hjerte næst. I det Syttende Aarhundrede, da Sverrig var blevet til en europæisk Stormagt og havde faaet et Tysk Fyrstehuus, stod vel hele Høinorden i Fare for at tabe sig i et halvtysk og halvslavisk Keiserdom, men Karl Gustav fandt sin Grændse, hvor han mindst ventede den: i Kiøbenhavns spartanske Volde, og den Svenske Stormagts Historie endtes med Karl den Tolvtes Æventyr. Hvad derimod til Høinordens Ære skal mindes alle Dage, er Helte-Bedriften under Sidstemanden af Vasa-Slægten: Gustav Adolf den Store, hvorved det skinhellige Romerske Rige blev sprængt af den ny gothiske, ligesom det vanhellige Romerrige sprængdes af den oldgothiske Stærkodder; thi derved hævdedes ei blot for Øieblikket den uundværlige Troes-Frihed, men derved forhindredes den Enevolds-Magt i Tyskland, der maatte blevet Høinordens Peilstens.
I det Attende Aarhundrede, da Rusland skiød op til en for hele Europa frygtelig Stormagt, og til en for Høinordens Frihed utaalelig Slavisk Sømagt i Østersøen, da syndes vist nok vore tre nordiske Riger at nedsynke til en Ubetydelighed, der kun endnu engang, ved Undergangen i det Russiske Verdensrige, skulde nævnes i Historien, men Øieblikkets Varsler kan aldrig spaae saa ilde, at de jo er smaa og ubetydelige mod det store Varsel, som Høinordens lange Fortid er om en daadfuld og gylden Fremtid. I det Nittende Aarhundrede falder ogsaa allerede Øieblikkets Varsler for Høinorden langt bedre end i det Attende, thi ikke blot spaaer Skiærtorsdags-Slaget i Kongedybet og den seierrige Kamp med Tyskland om Sonder-Jylland, Danmark et eget Gyldenaar med det første, men der forberedes ogsaa for vore Vine en "høinordisk Forening" i Historie-Aandens Kæmpestil, der skal baade fordunkle og forklare Islænder-Livet i dets høieste Glands.
Selv Tosse-Greverne (Thurserne) er nemlig i vore Dage blevet opmærksomme paa de saakaldte "Skandinaviske Sympathier", hvad jo paa Pluddervælsk betyder den høinordiske Grundfølelse, der daglig mere hæver og klarer sig i alle tre Riger, og har ingenlunde, som Tosserne tænker, sit Kraft-Udtryk enten i det "Skandinaviske Selskab" eller i "Studenter-Giæsteriet," men i den Vægt, man har lagt og bestandig mere lægger paa "Asamaalet," paa "Kæmpeviserne," paa den "Islandske Sagaskrift" og paa alt hvad Høinordens Folkestammer og kun de har tilfælles. Uden denne høi-
 

nordiske Grundfølelse vilde alt Haab om en virkelig Forening og om Storværk med forenede Kræfter være luftigt, men med denne dybe Følelse er Haabet saa velgrundet, som noget Haab i denne Verden, da det daglig bliver klarere, ikke blot at de tre høinordiske Riger kun med forenede Kræfter tor vente at kunne forsvare deles Frihed mod de Fremmede, men ogsaa, at Christendommen, langtfra at ville tilintetgiøre det høinordiske Folkeliv, tvertimod forudsætter og kræver dette Folkelivs fri Udvikling til den høiest muelige Klarhed.
Det Første, at Verdens-Begivenhederne af al Magt anspore Høinordens Folkestammer til jo for, jo heller, at skrive alle deres gamle og nye Tvistigheder i Glemme-Bogen som Borne-Trætter, og at giøre fælles Sag mod alt det Fremmede, der ellers snart maatte opsluge dem stykkeviis, det trænger neppe til Beviis, thi man behover jo blot at kaste et opmærksomt Blik paa Europas Landkaart, for strax at see, i hvilken Klemme Høinorden og Tyskland med deres Gothiske Befolkning ligger, midt imellem de Romerske Stammer i Vesten og de Slaviske i Østen, og Klemmen er aabenbar saa meget farligere, som disse Stammer langt lettere vil kunne samles under Frankrigs og Ruslands Banner, end de Gothiske under Stor-Britanniens, der baade ligger afsides i Havet og synes at have glemt baade sit gamle Frændskab og sit store Kald, som Gothlandenes Hoved, over sig selv og Himmalaia.
Det Sidste derimod, at Christendommen staaer i en ganske egen Pagt med den Gothiske Folkekreds, og det høinordiske Folkeliv, saa hele Verdens-Magten neppe vil faae Held til at adskille hvad Gud her har sammenføiet, det er vist nok Noget, der trænger til ganske anderledes Beviser, end Pennen kan fore; men pege paa den glædelige Sandhed maa Pennen her dog saa meget tydeligere, som Christendommens Indflydelse netop i dette Overblik af Høinordens Historie ellers let kunde synes aldeles overseet eller dog med Flid fordulgt.
Det maa nu først bemærkes, at det kun er Papisteriet, der vil opsminke alt Hedenskab med et christeligt Skin, og Dødbideriet, der vil skrinlægge hele Menneske-Livet i en klassisk Ligkiste, men at det ingenlunde er Christendommen og dens Aand, der staaer i Modsætning til alle levende Folks Modersmaal og folkelige Udvikling, da det tvertimod er soleklart, at Christendommens Aand, der allevegne og til alle Tider vil udrette hele sit Storværk ved "Tale og Skrift," maa selv for sin egen Skyld giøre alt Sit til, at ethvert Folks Modersmaal bliver saa levende, saa fuldelig og saa klarlig udviklet, som mueligt, da det kun derved bliver et bekvemt Redskab for den Aand, som randsager alle Ting, ogsaa Guds Dybheder, og vil hos alle Folkefærd udtrykke aandelige Ting med aandelige Ord og udsige om alle Ting hvad Sandhed er.
At nu ogsaa Christendommen, hvorsomhelst den vorde sig med "Aand og Liv," har viist, at den elsker Menneskeheden under alle Skikkelser og har Kraft til at omfatte alle "Stammer, Folk og Tungemaal," det viser dens Historie ligefra den første "Pindse" til den sidste "Iuul," og aldrig klarere end ved Christendommens Overgang fra den Romerske til den Gothiske Folkekreds ved Pavedommets Begyndelse. Det er saaledes en længe overseet, men derfor ligestor Kiendsgierning, at Christendommen skabde baade Anglernes og Islændernes Skriftsprog og styrkede begge disse høinordiske Folkestammer til Storværk i deres egen Aand og efter deres egen Smag; og ved den Lutherske Reformation blev det klart, at Christendommens Aand herved i den Gothiske Folkekreds havde beredt sig en ny Virkekreds, hvor Evangeliet skulde virke levende og frit paa Folkenes Modersmaal tit fremskridende historisk Oplysning, ikke mindre om hele Menneske-Livets end om den Hellige Skrifts Indhold , Værd og Betydning. Hvad der hidtil har hemmet eller dog forsinket denne historiske Oplysning, er paa den ene Side de aldeles uchristelige Indgreb i Troens og Ordets borgerlige Frihed og paa den anden Side det ligesaa uchristelige Dødbideri i Latin-Skolen, saa at, naar disse Hindringer ryddes af Veien, vil Christendommens og Høinordens Aand klarlig med Kæmpeskridt følges ad paa den historiske Oplysnings-Bane, da Begges timelige Maal er Menneske-Livets Forklaring giennem Storværk i Tidens Lob under Forsynets Styrelse. Saafremt derfor Stammerne i Høinorden, som ene giemde paa Asa-maalet, Oldsagnene og Kæmpeviserne, og som er de eneste Lodseiere i den Islandske Sagaskrift paa Modersmaalet fra Middelalderen , vil nu i Nytaars-Tiden blive sig selv og Kæmpeaanden troe, da vil deres Folkeliv nyde al den Beskærmelse og Understøttelse, som Christendommen kan yde Folk og Riger af denne Verden, som under den sin Frihed og fremmer dens timelige Øiemed.
Det maa vist nok ikke oversees, at Høinorden i det hele og Danmark især, hvad enten man seer paa de udvendige eller paa de indvendige Forhold, synes endnu at være sig selv rædsom utro, da det Fremmede 
 

hersker baade i Forfatning, Lovgivning og Styrelse, Oplysning, Dannelse og Smag, men i det Nittende Aarhundrede viser Forkiærligheden til Asamaalet, Kæmpeviserne og den Islandskr Sagaskrift sig dog hver Dag klarere, og netop klarest i Danmark, saa sin historiske Kæmpeaand vil Høinorden sikkert blive tro, og da Kæmpeaanden altid tager Kæmpeskridt, vil Hindringerne for det høinordiske Folkelivs fri og glædelige Udvikling, hvormange de er, baade let og snart kunne overvindes; og at de vil blive overvundne, derfor borger det "Forsyn", der aabenbar giennem Tidens Lob har indfredet og forberedt Høinorden til en folkelig Høiskole i Kæmpestil for hele Menneske-Livets historiske Oplysning og Forklaring!
N. F. S. Grundtvig.

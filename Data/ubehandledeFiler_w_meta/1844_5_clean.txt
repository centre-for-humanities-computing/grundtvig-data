Denne Talemaade brugde man fordum, og bruger maaskee endnu, hos os om Engelsk Ostebrød ovenpaa Franske Tærter, og om alt Andet, hvad der i Folks Øine lignede en saadan Urimelighed; men jeg har længe vedkiendt mig den Formening, at en Bonde ovenpaa en Herremand er, ganske ordret, hvad baade vi og alle Christenhedens Folk og Riger vil være bedst tjent med, meget bedre tjent med, end med Matadorerne fra Disken og Maskineriet, der ellers, efter Verdens Lob, maae komme paa Natten af os Alle, og sætte Folkenes Natur-Kræfter i stedse skarpere Modsætning til en konstig Tingenes Orden, hvad selv store Mirakler neppe kan hindre fra at fore til fælles Undergang.
Desuagtet er det vist nok itte min Mening, som man i Berlings-Avisen skylder Bondevennerne for, og skiærer, som det synes, os alle over een Kam, at man skal slaae Herremanden, for at Bonden kan sidde varmt inden Dørre, thi aabenbar Uret er altid en siet Retning, men var det, som Beriings-Manden paastaaer, et grueligt Indgreb i Eiendoms-Retten: enhver Indskrænkning af den Vilkaarlighed, hvormed Herremændene igjen alt mere og mere behandle deres Fæstegods, da var vist snart den Tid kommet, da man maatte sige, at Nød brød alle Love, især da vor Lov ei engang beskytter Bønderne mod Iødisk, Meklenborgsk eller andet fremmed Herskab, der visselig Ut er meget haardt at døie. Et stort Uheld, maa derfor jeg og alle Bondevenner ansee det for, at Regieringen ikke paa de mange den hjemfaldne Godser stræbde at ramme det Nette, og gav Herremændene et godt Exempel, thi nu, da Godserne ere stegne i Pris og stige daglig, saa alt Tænkeligt regnes til Indtægt, nu er Sagen aabenbar blevet langt vanskeligere, end den var for ti Aar siden. Da Bonde-Sagen imidlertid nu, ved de overhaandtagende Fæste-Auctioner, og ved mange andre Ting, bliver daglig vanskeligere og mere indviklet, nu nytter det ingenlunde at give Tid, saa alle sande Venner baade af Bonden, af Kongen og af hele Folket, maae inderlig ønske, jo for jo hellere at see en, om muelig, mindelig, men allenfalds billig Opgjørelse imøde.
En saadan er imidlertid kun muelig, naar Herremændene vil opgive Indbildningen om deres grændseløse Eiendoms-Net til al den Jord, de have faaet "Herlighed" over og "Rettigheder" i, og dertil vilde det mærkelig hjelpe, at de alvorlig forelagde sig selv eller deres juridiske Raadgivere det Spørgsmaal: naar en saadan grændseløs Eiendoms-Net til Fæstegodset er lovlig erhvervet, eller dog, naar den af Regieringen er lovlig erkiendt, hvad den jo dog maatte være, naar det skulde være en Ret, thi af Natur-Retten vil man dog neppe udlede den Sætning, at naar endeel Pengemænd, under uheldige Omstændigheder, havde pløiet hele Landet til sig, skulde hele Folket være deres Trælle evindelig!
Soleklart er det nemlig, at da Regieringen lagde Skat paa Hovedgaards-Taxten og Tienderne, da erkiendte den ikke engang Herremændenes grændseløse Eiendoms-Ret til den Jord, de, sædvanlig ved at lægge Bønderbyer ned, havde forvandlet til en fri Hovmark, og endnu mindre erkiendte Regieringen en saadan slet til Bøndergodset, da den losse Stavnsbaandet og lod Hoveriet fastsætte, saa vi maae gaae længere tilbage for at finde det første Indgreb i denne Berlingeren over Alt hellige Eiendoms-Ret, der, efter hans Fremstilling, først nu skulde trues med et saadant Indgreb; men gaae vi end saalangt tilbage, som vi egenlig juridisk kan, altsaa til Christian den Femtes Lov, da finde vi allerede deri, som man veed, blandt Andet, den mærkelige Bestemmelse i Lovens tredie Bog, XIII. 14, at ingen Bonde stal være pligtig til at levere Andet, enten i Vare eller Penge, end hvad han staaer for i Jordbogen, Noget, der, hvordan det end fortolkes, aabenbar viser en Indskrækning i Herremandens Ret over Bøndergodset, der er saa gammel, som hele vor nærværende Retstilstand. Om nu en Placat i forrige Aarhundrede har hævet eller ikke hævet den Strid, Herremændene kom i med Lands-Loven, da de Skruede Landgildet op langt over Alt hvad Jordbogen udviste, var den gamle Taxt; see, det maae Juristerne vide, men det giør, som man let seer, igrunden slet ingen Forskiel, thi den Berlingske Herregaards-Ven vil vist ilke nægte, at med samme Ret som en Placat af Christian den Syvende paa en Kant kunde udvide Herremændenes Ejendomsret, med dm samme kunde en Forordning af Christian den Ottende bringe den tilbage inden sin gamle Grændse, eller til Ligevægt indskrænke den paa en anden Kant, uden at Eiendoms-Retten og dermed hele Staten rokkedes mere ved det Ene end ved det Andet. Naar saaledes Herremændene fik Lov til fremdeles at betinge sig de vel allevegne mærkelig forhøiede Afgifter, som Noget, der nu allevegne er beregnet ved Kjøb og Salg, da kunde Herremændene vist ikke beklage sig over, at denne Jordbogs-Afgift indtil videre blev stillestaaende, og at der, efter hver Egns Leilighed, fastsattes en lovlig Indfæstning, der ei maatte overstrides.
Herved vilde Sagen, efter mine Tanker, komme i en Stilling, hvori den efterhaanden jævnede sig selv, især naar man tillige paa alle Maader lettede Fæstegodsets Overgang til Eiendom, Odel eller Arvefæste, thi naar Herremændene ikke længer i det Grændseløse kunde speculere paa Tilvæxt i deres Indtægter, vilde de findes langt villigere til at gaae paa Forlig, og ved et Slags Arvefæste, som jeg anseer for det Allerønskeligste, da det Hverken fæster Capitalerne, eller frister Begiærligheden, at sikkre sig et klækkeligere udkomme.
Herved vilde det da ogsaa bedst opnaaes, at Bøndergaardene blev i Almuens Besiddelse, hvad ikke blot er i dens men i hele Folkets og Rigets Tarv, thi naar den Deel af Folket, der nu næsten ene har bevaret Legems-Styrke og Haardførhed, udelukkes fra Besiddelse, og berøves derved naturlig Deltagelse i det Heles Velgaaende, da spiller man et Vovespil, som, om det blev ni Gange vundet, vil tabes den tiende, saa Alt gaaer tabt, ligesom det aabenbar kun er Almuen, der paa vore Bøndergaarde kan finde en velhavende og fornøielig Stilling, som kan giøre den tilgængelig for sand Oplysning og mere ophøiede Følelser, saa den adler sig selv, hvorpaa dog nu det Borgerlige Selskabs Bestandighed og det Heles Vel beroer!
Overraabe eller overdøve disse jævne Sandheder, som hele den verdenshistoriske Erfaring giver Vidnesbyrd, og indbilde sig, at man behover blot Villien, og i alt Fald Juristernes Medhold, for at forevige og forværre den nedtrykte Stilling, hvortil næsten hele Folket nedsank i Herremands-Tiden, efter Valdemarerne, og endnu for en stor Deel i det Syttende Aarhundrede, det kan man maaskee nok; thi der er allevegne begyndt en Krebsgang, der kan fore til Allehaande, men jeg har dog den Tillid tit Dannemænds Fædrelandskiærlighed, Billigheds-Følelse og jævngode Forstand, at de, baade fra Oven og fra Neden, vil ønske Bonde-Sagen en snar og god Afgjørelse, og indsee, at den kun kan naaes ved Billighed paa begge Sider, da alle Hoveriforeninger, Tiende-Afløsninger o. s. v. kun er Blændværk, saalænge Herremændene beholde den fra forst af ulovlige, selvtagne, Net til at opskrue Indfæstning og Landgilde saa høit de lyster, medens paa den anden Side Regieringen med sin Beskatnings-Net jo, saalænge Herremændene skal hæfte for Bønderne, kunde bruge dem som Svampe, saa Fordelen er ogsaa igrunden et Blændværk.
N. F. S. Grundtvig.

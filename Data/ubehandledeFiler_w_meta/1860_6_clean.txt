Indhold: N. F. S. Grundtvig: Den levende Christendom og det lærde Skolevæsen. - Udnævnelse og ledige Embeder.
Hvad vi som Guds-Ordets Tjenere og Aandens Redskaber, enten ved Oprettelsen af "Kirkeraad" i Folke-Kirken, eller ved Oprettelsen af "Menighedsraad" udenfor Folke-Kirken, af al Magt maae bekæmpe, det er især alt hvad der kan gjøre Skaar i den os med Aanden tilhørende og umistelige fri Talebrug og Skriftbrug efter Troens Regel, thi ligesom Aanden, ved at beseigle Menighedens Troes-Bekjendelse, binder sig selv dertil, men forbeholder sig dog frit at benytte sine glødende Tunger og sin hellige Skrift i Overeensstemmelse dermed, saaledes maa Aandens Redskaber, paa eget Ansvar for Aanden, have samme Frihed, som heller aldrig kan skade Herrens Frimenighed, der selv intet Ansvar har for Skriften og Skriftklogskaben, men trænger altid til fritstaaende Læreres Vidnesbyrd om vor prophetiske og apostoliske Skrifts Ægthed, mageløse Bekvemhed og Uundværlighed til fremskridende christelig Oplysning. Medens det derfor skat staae Menigheden frit for, hvem den vil modtage og benytte som
Aandens Redskaber, da maa det staae dem, den modtager og benytter, frit for at følge Aandens Drift og Indflydelse, da de ellers ikke kunde blive ved at være den Aands levende Redskaber, som er fri i hele sin Rørelse og i alle sine Forhold, saa det er ogsaa frit, at han, som Sandheds-Aanden, menneskelig talt, binder sig selv til Sandheden i Jesus.
Denne Forkyndelsens og Skriftklo gskabens Frihed, i Overeensstemmelse med Herreus Mundsord til Menigheden ved sine Indstiftelser, hvorved der flet intet Baand lægges Paa Menigheden, det seer alle nogenlunde oplyste Christne let, er noget ganske andet end det aandelige Statholderskab og den Ufeilbarhed i Troes-Sager, som Paven i Rom udtrykkelig og vore protestantiske Skriftkloge forblommet har tillagt sig, og som skulde gjøre deres Lærdom til en Troes-Artikel for hele Menigheden; denne Lære-Frihed er aldeles umistelig hvor Aanden skal kunne virke frit og hvor saavel Lærerne som Menigheden skal kunne frit gaae frem i christelig Oplysning, eller, som Skrift en beskrider det, forvandles fra Klarhed til Klarhed. Det sees ogsaa af selve Skriften, at dette maa være Herreus Mening , thi medens han bryder Staven over 
 
715-716
alle de Skriftkloge, som mene, det er ikke hos ham selv, som ene har det evige Livs-O r d, men i Skriften, som kun beskrider det, man skal søge et evigt Liv; da giver han dog udtrykkelig tilkiende, at han baade vil have "Skriftkloge" i sin Menighed, og at de skal have Lov til at benytte Skriften ligesaa frit som han selv benyttede den; thi baade forklarede han jo Skrifterne for sine Discipler, som de igjen skulde forklare dem for deres Tilhørere uden at spørge dem om Forlov, og derhos vidner jo Herren udtrykkelig, at G u d s-Rigets Skriftkloge skal være som Husholdere, der tage frem af deres Forraad, baade Gammelt og Nyt, hvad aabenbar hos de christelige Skriftkloge kræver fri Raadighed baade over den gamle og den ny Pagts Bog.') Denne aandelige Frihed, som Lærerne i Herrens Menighed maae hævde sig, forat kunne være gyldige Sandheds-Vidner og være den immer fremskridende christelige Oplysnings Husholdere, den lader sig vistnok vanskelig forlige med nogensomhelst statskirkelig Lære-Forskrift, som indeholder enten mere eller andet end hvad vort christelige Lære-Embede selv kræver og forudsætter, nemlig Overeensstemmelsen mellem Herrens eget Indstiftelses-Ord og vor Hellige Skrift; men da det i vor Folke-Kirke let kan jævne sig, og ventelig vil jævne sig, saa skal jeg henlede Lærernes Opmærksomhed paa en Fare, som itte blot i vor Folke-Kirke, men ogsaa i Menighedens fri Stilling, vil true den aandelige Frihed og Aandeligheden i det hele hos den Christne Menigheds Lærere, saa at, om vi vilde flye fra Faren paa den ene Side ved at træde ud af Folke - Kirken, vilde
') Math. XIII, 52.
vi møde den paa den anden Side i den for Menigheden mest fristende Skikkelse.
Hos os i vor "Folke - Kirke" ligger nemlig Faren i den lærde Skolegang og de lærde Overhøringer (Examiner), som man kræver af alle dem, der vil blive Lærere i Folkekirken; thi disse Fordringer, som altid have været skadelige og byrdefulde, er i dette Aarhundredes Løb blevet det i saa frygtelig en Grad, at de nu for den levende Christendom og den Christne Frimenighed maae sindes utaalelige, saa at, hvis vi ikke turde haabe, meget snart at see dem betydelig formildede og formindskede, da skulde vi heller idag end imorgen, trods alle Betænkeligheder, træde ud af Folke-Kirken; thi det vil nu være et meget sjeldent Mirakel, at et opvakt Hoved kan og vil gjennemgaae den gruelige Skiærsild, man i en ulyksalig Time har skabt ligesaavel for alle dem, der vil være Præster, som sor dem, der vil være Rectorer i saadanne lærde Drenge - Skoler , eller være Professorer i alle mulige Kundskabsfag. Ingen menneskelig ømme og christelig oplyste Forældre vil da heller herefter kunne bære det over deres Hjerte eller forsvare det for deres Samvittighed, at sætte deres umyndige Børn i den Hestemølle, som vor lærde Drengeskole er blevet, lige fordærvelig for Sjæl og Legeme, og allermindst forenelig med det troende Hjerte, det fribaarne Sindelag , den folkelige Stemning og den aandelige Drift til med voxende Kræfter og stigende Oplysning at gribe kækt ind i det virkelige, bevægede Menneske-Liv, som vi jo dog maae forudsætte hos dem af vore Drenge, om hvem vi med Rimelighed tør haabe, at de skal blive duelige og iv rige Lærere i den christelige Frimenighed. Naar jeg derfor selv i den seneste Tid langt fra at tilraade meget mere har fraraadet Udtrædelsen, 
 
717-718
da er det naturligviis i det Haab, at Vorherre ogsaa snart vil jævne dette Bjerg for os, skiøndt det vistnok maa synes meget urimeligt, at enten Regieringen eller Rigsdagen for Øieblikket skulde enten rette 'eller lette det lærde Drengevæsen efter vores Trang til dygtige og ivrige Lærere, som man maaskee ikke engang ønsker eller under os, da man jo igien begynder, ligesom fordum, at kalde dem, der slet ikke vil vide af andet til Salighed end den korsfæstede Herre Jesus Christus, en "Sect", der maa være belavet paa hele Verdens Modsigelse.
Ikke desmindre nærer jeg dog endnu det Haab, at man snart i Danmark vil enten give hele det lærde Drengevæsen Afsked, eller dog gjøre det taaleligt for de Christne, idet man enten opretter egne Planteskoler for Præsterne i Folke - Kirken, hvis Fordringer ogsaa vore Børn, uden at ødelægge sig selv eller dog blive uduelige til Aandens Tjeneste, i den voxne Alder med lidt Opoffrelse kan fyldestgiøre, eller man dog beskiærer og beklipper det lærde Drengevæsen, saa det til Nød bliver taaleligt for de vordende Præster saavelsom for de vordende Dommere og Læger, som nu er under samme Fordømmelse.
De vægtige Grunde, hvorpaa dette Haab støtter sig, skal jeg da stræbe kort og tydelig at samle, og jeg skal da stille Sundheds-Kravet eller "det hygieiniske Hensyn" i Spidsen, thi da det staaer paa Dags-Ordenen, selv hvor det dog kun har lidt at gjøre, maa det dog vel snart gjøre sig giældende, hvor det er aldeles paa sit rette Sted: i alle vore fuldproppede Børne-Skoler og da især i vor reent for stoppede lærde Drengeskole. Ligesom nemlig berømte Læger i Engeland og Nord-Amerika alt længe, ikke blot paa den legemlige Sundheds Vegne har gjort stærke Indsigelser mod den tidlige og langvarige Skolegang i Opvæxten, men har tillige kraftig bekæmpet den gamle, ulyksalige Fordom, at Sjælen vandt i Skolen alt hvad Legemet tabte, saa at i aandelig Henseende gjorde man baade raskest Fremskridt og fik Jorden bedst dyrket ved at spænde Føl for Ploven; saaledes maa vel ogsaa vore dygtigste Læger snart oplyste Røsten mod det lærde Skolevæsen, der fordærver baade Sjæl og Legeme i Helhjem.
Har nu kun først vore bedste Læger helbredt vedkommende Statsmænd og Thingmænd for den Skade paa Hørelsen, hvoraf de hidtil hos Alle, saanær som Tscherning og mig, synes at have lidt, saasnart Talen blev om det lærde Skolevæsen, da vil det neppe falde vanskeligt at berolige dem over alle de Ulykker, som, efter Professor Madvigs og endeel andre Grammatikeres og Grammaticaers Spaadom, vilde følge af enhver Lettelse, man gav de lærd e Skoledrenge; thi staaer det kun fast, at det vil være en stor Sjeldenhed, naar vore Embedsmand har giennemgaaet alle Grav - Kielderne, da at finde dem med en sund Sjæl i et sundt Legeme, da følger det af sig selv, at enhver Lettelse, om den end ikke forstaaer, dog maa bidrage lidt til at formindske den aandelige Sygelighed og Kraftløshed, der baade er for aabenbar til at kunne skjules og for sørgelig til at lades uændset.
Saasnart man nemlig ikke betragter vor lærde Skole fra en skummel Krog inden i den selv, eller fra en Lærestol inden deus fire Vægge, men træder udenfor den og betragter den i Forhold til det virkelige Liv: Menneske-Livet, Folke-Livet og Borger-Livet, da seer man strax, at de ere saa uforligelige som Livet og Døden, og det hos os saa fuldstændigt, som ikke i noget af alle Europas andre civiliserede Lande.
Hos os er det jo saaledes, efter den med Isted-Slaget jævnaldrende Skoleplan, gjort alle vitterligt, at man i Kongeriget Danmark ikke vil have nogen Præst, Dommer eller Læge, uden han kan bevise, at han, foruden Folkets og sit Modersmaal kan skrive to vildfremmede Sprog, et levende og et dødt, uden grove Feil, og ovenikiøbet gjøre grammatikalsk Rede baade for det Dødes og det Levendes sproglige Sammenhæng, og man kan jo giennemreise alle Europas Lande og gjennempløie alle deres Skoleplaner, uden at stede paa saa ubegribelig en Fordring eller Beslutning, selv om man tabte af Syne, at den unaturlige og igrunden umuelige trekantede Skrivekonst skal i Regelen, og med saa saa Undtagelser som mueligt, erhverves af de lærde Skoledrenge i deres umyndige Aar. Hr. Professor Madvig har selv i yngre Dage indskærpet, at man endelig i den lærde Skole maatte begynde tidlig med den "Latinske" Stil, da han havde bemærket, at "Danismerne" ellers vilde tage Overhaand, og skiøndt hans egen Dansk e Stil beviser, at Danismerne ogsaa i en senere Alder lade sig overvinde af den Latinske Grammatik, saa er der dog saameget sandt i Bemærkningen, at de lærde Skoledrenge umuelig kan lære at skrive baade Dansk, Tysk og Latin uden grove Feil, saa den Danske Stil maa tabe alt hvad de fremmede Stile-Øvelser vinde, selv om man ikke, som dog Skoleplanen kræver, lagde Tysk Grammatik til Grundvold for al boglig Skrivekonst.
Kan man derfor i Danmark blot komme til at betragte vort lærde Skolevæsen i sit virkelige Forhold til Menneske-Livet og til Folke-Livet med det levende Ord paa Modersmaalet, da vil man strax see, at man ikke blot rolig kan, men nødvendig maa staae en tyk Streg baade over den Tyske og Latinske Stil i Danmarks lærde
Skole, og derved baade betydelig formindske dens Plage og giøre det mueligt derigiennem at beholde sit Modersmaal til levende Brug.
Har man nu først indseet, at man ved et ligesaa uskyldigt som velgiørende Pennestrøg ikke blot kan betydelig formilde og forkorte de lærde Drenges Skolepine, men ogsaa undgaae Tydsklands og hele Europas velfortjente Latter, da vil man dog udentvivl ogsaa faae aabne Øine sor den ligesaa hovedløse som hjerteløse Fordring, at ikke blot enhver tilkommende Professor i Kirke-Historien, i Sjats-Historien, i Ebraisk eller i Sanskrit, men ogsaa alle tilkommende Præster, Dommere og Læger skal i deres Drenge-Aar have trukket et svingende Læs Algebra og alskens Mathematik op ad Skoletrappen til Hylden paa Loftet, og naar der ved et andet uskyldigt Pennestrøg ogsaa blev raadet Bod paa denne grove Ulæmpe og aabenbare Daarskab, da vilde den bagvendte Stoleplan ogsaa for os til Ned være taalelig, vel at mærke, naar vi, trods Professor Madvigs Suk og Professor Ussings Taarer, med den umistelige Privatist-Examen ved Universitetet, beholdt den Muelighed aaben at lade vore Drenge paa en menneskeligere Maade og i en rimeligere Alder tilfredsstille Skoleplanens urimelige Fordringer.
Kommer man imidlertid fra det virkelige Menneske-Livs Side til at betragte Skolen for Dødbideriet, der aldrig har havt andet Levende ved sig end "Hørernes" Haandtager og Skoledrengenes Spektakler, da opdager man let, at om ogsaa denne lærde Drenge-Skole skulde være et nødvendigt Drivhus for tilkommende Rectorer og Professorer i Grammatik og Mathematik, saa er den dog et meget skadeligt Tugthus for alle de Embedsmænd, saa man nødvendig maa ønske sig saa dygtige og saa driftige som mueligt til deres vigtige Embeds-Gjerning, følgelig saa 
 
721-722
friske og sunde paa Sjæl og Legeme, saa folkelige, saa klarøiede sor det virkelige Borger-Liv, og saa fri for alt Pedanteri og Bogorme-Væsen som mueligt, saa Fri-Staten vilde forsynde sig ligesaameget mod sig selv, som mod Menneske-Livet, ved i den lærde Drenge-Skole og paa den tilsvarende Høiskole at giøre sine bedste Livs-Kræfter til Slagt-Offer for det, igrunden ligesaa grundløse som bundløse, ligesaa aandløse som livlyse Bogorme-Væsens og Skolemesterskabs stumme og døde Afguder.
Uagtet det da er Uart, at naar man ophævede den lærde Drengeskole, da vilde man ikke savne Rectorer og Fag-Lærere til dem, og at selv, om man fremdeles satte høj Priis paa høilærde Professorer, hver i sit Fag, som Pragt-Blomster, der vel itte dufte, men dog prale, saa er den lærde Drenge-Skole ligesaalidt en god Plante-Stole for dem, som for nogetsomhelst Høistammet, da den snarere kvæler al Væxt;') desuagtet kan jeg dog, især i Danmark, godt tænke mig den Daarskab, at skiøndt man saae sig nødt til, for Almeen-Vellets Skyld, at indrømme det virkelige Livs Fordringer til de nødvendige Embedsmænds livsfriske og folkelige Dannelse, man dog enstund holdt fast ved Kulsvier-Troen paa det stadselige Bogormevæsen og paa Professor Madvigs ubegribelige Inspiration om den
l) Selv Professor M a d v i g var sikkert aldrig blevet det paa Latin "grammatikalske Vidunder" han er, hvis han skulde slæbt sig igjennem den lærde Skole, som den nu ved ham er blevet, og ban kunde aabenbar da ikke paa tre Aar (1817-20) naaet at blive Student;' og vil man giøre sig den Uleilighed i Literær-Historien at efterspore Udviklingen af de store Konge-Lys paa Tysklands Høiskoler gjennem tre Aarhundreder, da skal man ikke sinde en Eneste, der i sine Drengeaar har giennemgaaet en saadan grammatikalskmathematisk Helved-Skole, som vor lande Drengeskole efter Planen skal være, medens man vel finder Mange, der saa langt udenfor deres Fag var meget uvidende.
høilærde Dannelse fra Vuggen af, saa man indviede Metropolitan-Skolen til den "ufrugtbare" Jomfru Minerva, som paa umuelige Maader skal fode grammatikalsk, mathematiske Tvillinger i Snesetal, medens man forresten oprettede passende Plante-Skoler for Embedsmændene i det virkelige Liv, der ikke kan være tjent med hvad der kun "staaer paa Papiret".
Saadanne Plante-Skoler vilde da slet ikke være beregnede paa Skole-Kneb og forlorne Konster til at stoppe Drenge-Hukommelsen som man stopper Kalkuner, men beregnede paa den menneskelige og borgerlige Livs-Stilling og folkelige Virksomhed, der skulde fyldestgjøres, og man vilde da her ikke kræve mere Bog-Kundskab eller boglig Konst, end der, med Melig gode Anlæg, sædvanlige Forkundskaber og folkelig Dannelse, lod sig paa nogle saa Aar erhverve.
Naar man nemlig betragter Embeds-Mændenes Skoletid med aabne Øine i Livets Lys, da seer man strax, at enhver Stat, som sætter Priis paa i Regelen at have dygtige og hengivne Embedsmænd, maa ikke blot vogte sig for at træve en Fordannelse af dem, der snarest giør dem uduelige, men maa ogsaa vogte sig for at kræve en egen Fordannelse, der i Regelen maa begynde i Barne-Alderen, da man aldrig kan vide og sjelden giætte, om Vedkommende i den voxne Alder vil have Lyst og Bekvemhed til Embeds-Stillingen og den tilsvarende Virksomhed, thi giør Staten et saadant urimeligt Krav, da maa den vide, at den derved baade berøver sig endeel af de bedste Kræfter og belemrer sig med en Flok Kiødhoveder og Læseheste, som Staten, naar de dog faaer Attest for at have holdt Pinen ud og trukket Læsset, maa nøies med, og see til at skaffe Levebrød med Pensjons-Ret.
Da nu ogsaa, i ethvert Land med frie og folkelige Indretninger, Embedsmændene 
 
723-724
snart vil blive Folket, Staten og sig selv til Byrde, istedetfor til Gavn, naar de ikke er hjemme i det virkelige Liv og sædvanlig baade driftige, folkelige og frisindede, saa er det aabenbar en Velfærds-Sag for Staten, at den kun optager voxne Mennesker i sine Plante-Skoler, som baade selv kan vide og kan vise hvad de har Lyst og Anlæg til, og som ingen Ret har til at klage, om de gaae Glip ad en Embeds-Stilling, da Staten naturligviis maa bekoste deres tilsvarende Skolegang, og de hverken først eller sidst er forhindrede fra at giøre sig bekiendte med og bekvemme til en anden borgerlig Livs-Stilling og Virksomhed. Kun saaledes bliver Forholdet frit paa begge Sider, og naar da kun Staten staaer dygtig af paa det unødvendige og aandsfortærende Skriveri, indskrænker sine Embedsmænds Antal til det Nødvendige og lønner dem tilstrækkelig, da vil den, saalænge der er Liv og Kræfter hos Folket, altid have frit Valg mellem mange Dygtige, istedenfor, som hidtil sædvanlig, bundet Balg mellem mange Udygtige eller dog Middelmaadige.
Hvad endelig',/de Lærde Embedsmænd" eller Professorerne angaaer, da har jeg alt bemærket, at Erfaring viser, at ogsaa dem tjener en fri Fordannelse i Opvæxten og en fri Udvikling ved Høiskolen bedst, saa vi, ved vor lærde Drenge-Skole og ved vort saakaldte Universitet som et Examens-Fabrik, kun har lagt an paa en "gylden Middelmaadighed" ogsaa i Lærdom, og har saa heldig naaet Maalet, at naar en virkelig Lærd med Aand og Liv forvildede sig ind mellem vore Professorer, da var det kun til Død og Pine.
Medens det derfor hos ethvert saa aandeligt og velbegavet Folk som det Danske, følger af sig selv, at der maa giøres Opoffrelser for at lette og nære en videnskabelig Udvikling i alle folkelige og menneskelige Retninger, saa eftertragtes det kun bagvendt ved en lærd Embedsstand, da det kun kan naaes ved saadanne fritstaaende og forholdsviis storartede Indretninger til et videnskabeligt Samliv med Kappelyst, som Collegierne i Oxford og Cambridge, kun med den Forpligtelse at holde levende og vellevende Foredrag paa hele Videnskabelighedens Omraade, hvorved et saadant virkeligt Universitet (studium generale eller Alvittighed) ikke blot vilde være sin egen bedste Plante-Skole, men vilde skiænke hele Samfundet den aandelige Gas-Oplysning, hvortil det høilig trænger.
Dog, skiondt jeg af disse vægtige Grunde tør haabe, at Regjering og Rigsdag ogsaa hos os vil finde det paatrængende nødvendigt at giøre den lærde Drengeskole, eller dog Fordringerne til den, taalelige for levende Mennesker, følgelig ogsaa for levende Christne, og at man snart vil finde sig nydt til reent at ophæve den lærde Drengeskole og give hele vort Oplysnings-Væsen en levende Grundvold og folkelig Skikkelse, saa tør jeg dog ikke glemme, at hos Danskerne gaaer sædvanlig alt Saadant i Langdrag, dels fordi de er lidt langsomme ad Begreb og især fordi de til Jævnshold er meget blye og løie til kække Indgreb, saa at da vi alt er kommet paa de høie Navler, hvor vi umuelig kan blive staaende, saa tør jeg ikke nægte Mueligheden af, at vi nogenlunde oplyste Christne, for at bjerge Menigheds-Livet og redde den christelige Oplysning fra enten at uddøe, eller, hvad der løber ud paa det samme, at staae stille, maatte træde ud af Folke-Kirken, og med Guds Hjelp selv sorge for vor Præste - Dannelse, og i dette, vel mest for Danmark og Høinorden i det hele, men dog ogsaa for os beklagelige Tilfælde, seer jeg godt, at en kirkelig Høi-
 
725-726
skole, der var Christendommen værdig som det "store Verdens-Lys" og svarede nogenlunde til Menigheds-Livets stedse voxende Trang, vilde have særegne store Vanskeligheder som Kæmpebjerge at brydes med; men med "den Tro, som flytter Bjerge" og med Hans Aand, som skabde dem, er dog ingen Vanskeligheder uovervindelige, og en saadan Christelig Høiskole vilde da indslutte en præsteli g Plante-Skole i sig og udvikle den af sig, anderledes velgrundet, livsfrisk og frugtbar end den bedste Plante - Skole i en Folke-Kirke, der maa være beregnet paa alle Partier og indskrænke sig til det Allernødvendigste for alvorlige, veltalende og skriftkloge Lærere.
Naar jeg derfor anseer Høiskole- Sagen for det Skiær, hvorpaa den Danske Frimenighed snarest kunde strande, da er det mest, fordi vi, som Danskere, kun har en temmelig indskrænket videnskabelig Drift og en medfødt Sky for strængt Hovedbrud, og da vi maae træde ud med den christelige Oplysning, at det er ikke de Lærde og Kloge, men de Umyndige, der helst lade sig oplyse og snarest blive oplyste af Herren og Aanden, og at Skriften og de Skriftkloge ligesaalidt kan forsvare Herren, Troen og Menigheden som de kan overvælde dem, saa vilde det for os i den fri Stilling ved første Øiekast synes baade sikkrest og rimeligst kun at have Skoler for den fælles menneskelige og folkelige Dannelse, og forresten overlade al Omsorgen for aandelig og christelig Oplysning til den Helligaand og hans Redskaber; men Sandheds - Aanden, som er vor Ledsager til "hele Sandheden" vilde jo komme vor Skrøbelighed til Hjelp og oplyse hele Menigheden om, hvorfor Herrens Skriftkloge maae være Oplysningens og Vidskabens Bannerførere til Verdens Ende, og hvordan det kan skee, ikke blot uden Skade, men til største Gavn for Herrens Menighed.
Ligesom der nemlig staaer skrevet, at "alle Kundskabs og Vidskabs Skatte er skjulte i Fader ens og Vorherres Jesu Christi Erkendelse", saaledes maae de Skatte ogsaa komme for Lyset i Herrens Frimenighed, som jo til Slutning skal staae Maal med ham i alle Maader,') thi den Christne Tro kunde umulig være Sandheds-Troen om de grundvirkelige Forhold mellem Sandhed og Løgn, mellem Lys og Mørke, mellem Liv og Død, eller mellem Gud og Verden, mellem Gud og Menneske, Aand og Kiød og Tid og Evighed, dersom ikke Troens Aand, som Sandheds-Aand en, i Tidens Løb udviklede og klarede den menneskelige Oplysning om alle Livets og Tilværelsens Grund-Forhold, og Christi Frimenighed kunde ligesaa lidt være det aandelig gjenfødte og fornyede Menneske-Folk, hvis den ikke i Forstands-Tiden med Kæmpestridt nærmede sig den for Mennesket størst muelige Klarhed, altsaa den samme Klarhed, som vi troer, aabenbarede sig i den guddommelige Menneske -Syn, Vorherre Jesus Christus, som vidste alt hvad der var i Mennesket og kiendte Faderen ligesom Faderen kiendte ham. Vistnok maae vi og hele Menigheden, ligesaavel i Henseende til Livs-Oplysningen som til Livs-Udviklingen, fyrst og sidst gjøre Regning paa overordenlig Virksomhed og Oplærelse af Sandheds-Aanden, som randsager alle Ting, ogsaa Guds Dybheder, og som er vor christelige Folkeaand, men Han har dog endelig nu faaet os lært, at ligesom den aandelige Skrift-Klogskab forudsætter en vis Bog-Kundskab, saaledes forudsætter al aandelig Klogskab og Vidskab en f o-
') Eph. IV. Coll. II.
reløbig Kundskab, der mere eller mindre skoleret maa samles, vindes og drøvtygges, før vi kan forstaae hvad Aanden derom taler til Menigheden. Saaledes havde Moses ikke kunnet forstaae Vorherres Stats-Klogskab, dersom han ikke havde været oplært i Ægypternes Visdom, og Vorherre Christus selv kunde ikke efter Opstandelsen have forklaret sine Apostler Skrifterne, dersom de ikke forud under hans Veiledning havde lært at læse og kiende Skrifterne. Hvorsomhelst derfor Christi Menighed i Nytaars-Tid en aabenlyst stiller sig fra Verden, for med den aandelige Frihed, som Christus har skiænket os, at fuldende det nymenneskelige Levnets-Løb, som begynder hos Apostlerne, der vil den ogsaa føle sig bundet i Aanden til at grundlægge en christelig Høiskole, der langtfra at indskrænke sig til det for Øieblikket Uundværlige, stiler paa at omfatte og Aare al menneskelig Kundskab og Vidskab.
De Modfaldne, som hos os er mange, vil sagtens tænke sig Vanskelighederne ved paa fri Haand og ligesom paa bar Bund at oprette og vedligeholde en saadan christelig Høiskole som uovervindelige, og jeg er saa langt fra at oversee eller at understatte dem, at jeg ogsaa for deres Skyld ønsker Udtrædelsen undgaaet det længste mueligt; men var den alt nu uundgaaelig, da vilde jeg dog være sikker paa, at Høiskolen selv hos os Smaafolk vilde under den tarveligste Skikkelse dog aandelig stikke lige høit i Sky, ligesom det andet Tempel, hvorom Herren sagde: det er ringe for eders Øine, men baade Sølvet og Guldet er mit, og det and et Huses Herlighed skal overgaae det Førstes. Hvor ringe man derfor end vil tænke sig Tallet af dem, der hos os vilde føle Mod og Kraft til i levende Live at sige denne Verden Farvel, for at leve i Fred med Herren og see Lys i hans Lys, saa er jeg dog vis paa, at de Hjerter, som Herren bøiede dertil, vilde ikke være færre end den Apostoliske Frimenighed paa "Hundrede og Tyve", og at de i det mindste vilde have elleve dygtige Lærere hos sig, hvis Ryst med Guds Kraft snart vilde gaae, om ikke til Verdens saa dog til Høinordens Ende, og samle de adspredte Guds Børn til Eet, og selv den Danske Frimehed i sin Krog vilde aldrig være saa fattig paa Guld og Gods, at den skulde fattes enkelte Brødre til den rige Joseph af Arimathea, end sige fattes ædelmodige Systre til de Galilæiske Kvinder, som tjende Herren med deres Gods!
N. F. S. Grundtvig.
Udgivet af C. I. Brandt og N. Lindberg
(Rønnebæk ved Næstved). (Frederiksberg-Allegade 4).
Dansk Kirketidende bestilles i C. G. Iversens Boglade. Kvartalet koster I Rdlr.
Kjøbenhavn. Trykt hos I. C. Scharling.

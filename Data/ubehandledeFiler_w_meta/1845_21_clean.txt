Et Barn er sødt i Bethlehem,
Bethlehem,
Thi glæde sig Jerusalem!
Halleluja, Halleluja!
En fattig Jomfru sad i Løn,
Sad i Løn,
Og fødte Himlens Kongesøn!
Halleluja, Halleluja!
Han lagdes i et Krybberum,
Krybberum,
Guds Engle sang med Fryd derom:
Halleluja, Halleluja!
Og Østens Vise offred der,
Offred der,
Guld, Røgelse og Myrrha skiær!
Halleluja, Halleluja!
Forvundet er nu al vor Nød,
Al vor Nød,
Os er idag en Frelser fød!
Halleluja, Halleluja!
Guds kiære Børn vi blev paany,
Blev paany,
Skal holde Junt i Himmelby!
Halleluja, Halleluja!
Paa Stjerne-Tepper lyseblaae,
Lyseblaae,
Skal glade vi til Kirke gaae!
Halleluja, Halleluja!
Guds Engle der os lære brat,
Lære brat,
At synge, som de sang i Nat:
Halleluja, Halleluja!
Da vorde Engle vi som de,
Vi som de,
Guds milde Ansigt skal vi see,
Halleluja, Halleluja!
Ham være Priis til evig Tid,
Evig Tid,
For Frelser bold og Broder blid!
Halleluja, Halleluja!
Lovet være du, Herre Christ,
At du Menneske vorden est,
Født af en Jomfru reen og skiær,
Glædelig hilst af Himlens Hær!
O, Gud skee Lov!
Du, Gud-Faders eenbaarne Søn,
Mand i Lys, men dog Gud i Løn,
Underlig klædt i Kiød og Blod
Kom paa vor Brøst at raade Bod!
O, Gud skee Lov!
Verden gaaer i dit Ledebaand,
Dig dog svøber en Jomfruhaand!
Du er den Store, som mægter Alt,
Blev dog paa Skiød Barnlille kaldt!
O, Gud skee Lov!
Himlens Lys kom i dig til Jord,
Skinner til ny Oplysning stor,
Godt kan vi nu ved Nattetid
Kiende vor himmelske Fader blid!
O, Gud skee Lov!
Fattig kom du til Jorden ned,
Adlede Armod og Usselhed,
Fattig gjorde du dig med Flid,
Rige blev vi til evig Tid!
O, Gud skee Lov!
Konning er du af Arten bedst,
Aanders Konge blev Støvets Giæst,
Forer os op fra Skyggedal
Hjem til sin lyse Kongesal!
O, Gud skee Lov!
I denne søde Juletid
Vil vi os ret fornøie,
Og bruge al vor Konst og Flid
Guds Naade at ophøie;
Ved ham, som er i Krybben lagt,
Vi inderlig, af al vor Magt,
Vil os i Sjælen fryde;
Din Priis skal høres, Frelsermand,
Saa vidt og bredt i Verdens Land,
At Bjerg og Dal gienlyde!
En Kongesøn af Davids Rod,
Som er Guds Son tillige,
For vor Ulykkes Skyld forlod
Sit sode Himmerige;
Det var ham svart at tænke paa,
Al Verden skulde undergaae,
Det skar ham i hans Hjerte,
Og for sin store Kiærlighed,
Hall kom tit os paa Jorden ned,
At dulme al vor Smerte!
Som Natten aldrig er saa sort,
Den jo for Solen svinder,
Saa farer al min Kummer bort,
Naar jeg mig ret besinder
Paa at Guds Son i Himmerig
Saa inderlig har elsket mig,
Og er min Broder vorden,
Jeg aldrig glemme kan det Ord,
Som klang fra Himlens Engle-Kor:
Nu er der Fred paa Jorden!
Vor Tak vi vil frembære da,
Endskiøndt den er kun ringe,
Hosianna og Halleluja
Skal allevegne klinge;
Guds Ark er kommet i vor Leir,
Thi sjunge vi med Fryd om Seir,
Mens Tungen sig kan røre,
Vi sjunge om den dybe Fred,
Saa Helvede skal ryste ved
Vor Julesang at høre!
Halleluja! vær endt og glemt,
Vor Strid, vor Sorg og Klage!
Hvo vilde mere gaae beklemt
I disse Juledage!
Syng høit i Sky, Guds Børneflok:
Halleluja! nu har jeg Nok,
Min Fryd er uden Lige!
Halleluja, Halleluja!
Guds Søn er min, jeg gaaer herfra
Med ham til Himmerige!
Fra Himlen kom en Engel klar,
For Hyrders Øine aabenbar,
Han sang saa sødt: nu giver Agt
Paa Barnet svøbt, i Krybben lagt!
I Bethlehem, i Davids Stad,
Som skrevet stod paa Spaadoms Blad,
Der fødtes nu dm Herre bold,
Som være vil jer Soel og Skjold.
Det er den Herre Jesus Christ,
Og juble maae I ganske vist,
Thi Eet er blevet Gud og Mand,
Saa Eders Broder er nu Han!
Hvad mægter nu vel Synd og Død,
Naar Hjertet er Guds Moder-Skiød!
Lad storme nu al Helveds Magt!
Guds Son med Eder staaer i Pagt!
Slaaer nu til Ham kult al jer Lid,
Han svigter ei til evig Tid!
Byd dem kun Trods, som prøve paa
Imellem Bark og Træ at gaae!
Lad fnyse her, lad rase hist!
Guds Slægt dog seire maa tilsidst!
O, tak da Gud af Hjertens Grund,
Taalmodig, glad i allen Stund!

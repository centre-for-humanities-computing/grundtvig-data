Deilig springer Skoven ud,
Alle Fugle sjunge,
Fryde sig og prise Gud,
Som gav Liv og Tunge;
Konge over Danevang!
Dronning ved Hans Side!
Under Fryd og Fuglesang
Eders Sommer stride!
Mens i Chor paa Sorgenfri
Alle Fugle sjunge,
Glæde ogsaa kviddre vi,
Med vor spæde Tunge;
Thi den lange Sommerdag
Vi har Skjul og Skygge,
Under Dannerkongens Tag
Vi som Svaler bygge!
Kongen høre vil derpaa,
Giør os Smaa den Ære,
Fattig Fugl bekiende maa,
Her er godt at være;
Gid det melde Fuglesang,
Hvorhen Svalen kommer,
Frem for Alle Danevang
Fik den bedste Sommer!
Gud velsigne Kongens Gaard!
Alle Kongens Dage!
Som Hans Dronning, saa Hans Kaar
Være uden Mage!
Som et Gladhjem for de Smaa
Danmark kom for Or'e,
Gid Det findes ligesaa
Altid for de Store!

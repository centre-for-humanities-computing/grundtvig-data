Som Højelofts-Sale,
Hvor Storme kun buldre,
Med Buer og Svale,
Som brage og smuldre,
Saa skryller al Tale
Paa Munds-Veirets Skuldre,
Naar Aanden ei, den Levende,
Besjæler Tunge-Maalet!
Ja, Hvælvinger øde,
Hvor uglen kun bygger,
Med Spøgelse-Skygger,
Af Kongerne døde.
Af prude Guld-Smykker,
Af Tonerne søde,
Er Sang, naar ei den Levende
Besjæler Tunge - Maalet!
At Døds- og Livs-Lyden,
At Skjæl-Blink og Flamme,
At Skinnet og Dyden,
Er Eet og det Samme,
Udskraaler med Skryden,
Sin Tomhed til Skamme,
Al Sang, naar ei den Levende
Besjæler Tunge-Maalet!
Dog værst under Vuer
For Evigheds-Tonen,
For Kiærligheds Luer,
For Hjertelivs-Kronen,
Sig Lyden opskruer
Paa Tungemaals-Thronen
Naar Kongen ei, den Levende,
Har Lyd til Dronning kaaret!
I Østen og Vesten,
I Syden og Norden,
Med Ordgyder-Pesten,
Som Trolde ved Torden,
Med Rime-Helhesten,
Nedsynk da i Jorden
Al Sang, som ei den Levende
Indskyder og besjæler!
Opvaagner, I Roster,
Som længe har blundet,
I Menneske-Bryster,
Men Hvile ei fundet!
Nu Himlen jer trøster,
I Helvede bundet
Er Sang, som ei den Levende
Indskyder og besjæler!
Opvaagner er Røsten
Af Evigheds-Ordet,
Til Glæden om Høsten
I Vaaren kun jordet!
Opvaagner med Tresten,
Ved Kilden og Bordet,
Er Aanden nu, den Levende,
Som skabde Tunge-Maalet!
Nu brat sig gjenføde,
Med Kirke-Høisangen,
De Aandelig-Døde
I Menneske-Vangen,
Sang-Rester, som løde
Med Hjertelivs-Klangen,
Da Folke-Aand, den Levende,
Besjæled Tunge - Maalet!
Som Højelofts-Sale,
Der længe stod ode,
Paa Bjerg og i Dale,
Opstaae fra de Døde,
Saa gienfødes Tale,
Med Tonerne fode
Ved Pust af Aand, den Levende,
Som skabbe Tunge-Maalet!
Lad Bog-Orme hvæse,
Og mumle i Støvet,
Naar Gud kun vil blæse,
Hvad os var berøvet.
Paany i vor Næse,
Som Vind-Pust i Lovet,
Et Pust af Aand, den Levende,
Som skabde Tunge-Maalet!
Til Glæde og Life,
Vi tale, vi sjunge,
Med Psalme og Vise,
Med Hjerte og Tunge, .
Vi love og prise,
Den Gamle, den Unge,
Den store Aand, den Levende,
Som skabde Tunge-Maalet!
Ja, Engen og Skoven,
Og Bjerget og Vangen,
Og Soen og Voven,
Og Tiden forgangen,
Og Himlen foroven,
Sig fryde ved Sangen
Til Priis sor Aand, den Levende,
Som stabbe Tunge - Maalet!
N. F. S. Grundtvig.

Det første Stykke, jeg med denne Overskrift indrykkede i "Dannebrog" er nu blevet faa gammelt som Nr. 6, og jeg tør ikke vente, at ret mange af Læserne har giemt derpaa saa længe, men det skader ikke, naar jeg kun tør forudsætte, hvad jeg baade tør og skal, at alle Danske Læsere, længe før jeg skrev det første Stykke, var og fremdeles er enige med mig om hvad det indeholdt, at det Danske Folk, ligesom ethvert andet Folk, stort eller lille, der vil sit eget Vel, maa til det yderste holde fast paa sit Fæderneland, sit Modersmaal, og sin fri Folkestemme, saa det er kun Spørgsmaalet, hvad det Danske Folk, under nærværende Omstændigheder, kan og vil giøre for denne Hovedsag, Hjertesag og timelig Velfærds Sag, og hvorledes den "Danske Forening" kan tjene til denne Sags Fremme?
For at nu Talen herom kan blive saa tydelig som muligt, maae vi først besinde os paa, hvad der udkræves, for at den Danske Sag kan seire, men det er ogsaa let at indsee, at dertil hører en Dansk Regiering, en Dansk Rigsdag og et Dansk Oplysnings-Væsen, som svare til deres Navn og ere altsaa virkelig Danske.
En Regiering er nu aabenbar kun virkelig Dansk, naar det er dens urokkelige Grundsætning, under alle Omstændigheder først og sidst at spørge om, hvad der, efter dens bedste Overbeviisning, baader eller skader Danmarks Rige og det Danske Folk, som en Dansk Regiering jo paa alle Maader maa stræbe at gavne, ære og vedligeholde; men at vores saakaldte Heelstats-Regiering ei engang vil ansees for at være Dansk i denne Betydning, anseer jeg for en vitterlig Sag, og kan i alle Tilfælde fee, at det er den ingenlunde, saa her synes ikke blot gode Raad dyre, men Raadvildheden grændseløs, da saalænge Regieringens Grundsætninger er udanske, alle lovlige Midler til at hævde Danskheden og Danmarks Rige maae synes om itte aldeles unyttige, saa dog utilstrækkelige. Efter hvad der endnu staaer paa Papiret, kan man nemlig vel sige, at naar lun Rigsdagen er virkelig Dansk, da maa Regieringen rimeligviis ogsaa snart blive det, men vidste man det ellers itte, hvorlidt det har at betyde, hvad der kun staaer paa Papiret, da har de sidste Aars Erfaring, fra 28. Januar 1852, tilstrækkelig lært os, at i det mindste hvad der staaer paa Papiret i Danmarks Riges Grundlov har i Danmark kun meget lidt at betyde, og at om end hele vor Rigsdag var ligesaa Dansk som jeg, vilde den dog hverken være istand til at fordanske Heelstats-Regieringen, eller at udvirke den afløst med en virkelig dansk Regiering. Jeg behøver i denne Henseende kun at henvise til Regieringens Fremgangs-Maade i Arvelovs-Sagen, hvori den ikke blot vidste, den havde Rigsdagen, men hele det Danske Folk imod sig, min valgde dog heller at opløse Rigsdagen end at opløse sig selv eller i mindste Maade at føie sig efter Folkestemmen, saa der er ilke mindste Grund til at tænke, den i Grundlovs-Sagen vil bære sig det mindste danskere ad.
Naar nu en Regiering vælger at opløse Rigsdagen saalænge til den siger Ja til alt hvad man vil, eller bliver dog træt af kun forgiæves at sige Nei, da vilde det for Øieblikket ei nytte stort, om ogsaa hele vort Oplysnings-Væsen, baade det offenlige og huslige, baade i Mundens og Pennens Kreds, var virkelig Dansk, meu det vilde vist nok giøre det umueligt for en udansk Regiering at faae sin Villie uden med Vold og Magt, og da havde man dog den Trøst, som Ordsproget giver, at Herrer strænge regiere 
 

ei længe, saa det maa vistnok være vor store Sorg, at Oplysnings-Væsenet hos os i det hele er fuldt saa udansk som vor Heelstats-Regiering, og kan under den neppe nok, selv med de største Anstrængelser, tilgavns fordanskes!
Det er imidlertid klart nok, at skal en Dansk Forening under nærværende meget sorgelige Omstændigheder have mindste Udsigt til at gavne og fremme den Danske Sag, da kan det hverken være ved at ville omvende Regieringen eller ved at ville hegle paa Rigsdagen, men kun ved at bidrage sit til at styrke og trøste det Danske Hjertelag og til at fremme en Oplysning, der er baade efter det Danske Folks Hoved og Hjerte. Heraf er nu vist nok det Første i sig selv det vigtigste, da det jo i Henseende til det Folkelige ligesom til det Menneskelige er Hovedsagen, at Livet dog bliver ved at hænge i os og at vi finde det, om ikte lykkeligt, saa dog taaleligt, men det meste vi kan giøre og alt hvad vi skriftlig kan giøre til at Styrke og trøste det Danske Hjertelag under dets haarde Fristelse og store Modgang, det maa skee ved Oplysning dels om de menneskelige Vilkaar i det hele og isoer om vort Fædernelands, vort Modersmaals og vort Folks Eiendommeligheder, baade fordum og nu, faa det sees, at baade er disse værd at elske og holde fast ved, og tillige har de hidtil havt saamegen Lykke med sig under megen Modgang og i et længere Tidsløb end de fleste Folk og Riger har lagt tilbage, at vi godt tør haabe, naar vi kun ikke opgiver os selv, snart igjen at opleve bedre Dage.
Naar imidlertid Dansk Oplysning skal boere saadanne Frugter, baade strax og i Tidens Længde, da maa den ogsaa virkelig svare til sit Navn i alle Henseender, faa den ikke blot virkelig kaster Lys paa Danmarks Rige og Danskheden, og meddeles paa vort eget Modersmaal, men at den ogsaa er saa jævn og meddeles saa levende, som den maa, for i Sandhed at være baade menneskelig og folkelig, og for at bære sine Frugter ilke ved en Overhøring og utallige Kiævlerier, men i et veloplyst, virksomt og daadfuldt Levnetsløb. Heraf følger da igien, at Pen og Blæk, Bøger og Blade, skiøndt de, naar de ere gode, kan gjøre Gavn, dog altid gjør det mindste, fordi de ere bode altsaa ogsaa aandelig og hjertelig magtesløse Ting, der ikke ved nogensomhelst Overtro eller Hexekonst kan selv blive levende og gjør da ligesaalidt Folk levende eller sunde og stærke, som de gjør Giæs rene. Munden paa Modersmaalet, hvori Liv og Lys, Aand og Ord, Hjertelag og Røst, kan følges ad og virke sammen paa alle
Mennesker, som har Øren at høre med, enten de er smaa eller store, lærde eller vankundige, og virker mest og bedst naar Tilhorerne ei er alt for store eller alt for lærde, Munden paa Modersmaalet, ikke som det sædvanlig seer ud i vore nyeste halvlatinske, halvtyske eller heel pluddervælske Bøger, men som det af sig selv gaaer fra Mund til Mund, falder godt i Vret og sindes taalelig godt beskrevet i vore bedste Bøger, Munden paa dette Modersmaal maa aabenbar ikke blot giøre Broderparten ved en Oplysning, der virkelig skal være Danskfolkelig, men den maa udrette de 99 Hundrededele. Kunde det derfor ikke lykkes den "Danske Forening" at sætte endeel ægte danske Munde i Bevægelse og stadig Virksomhed, til Meddelelse af en jævn og levende Oplysning om Danmarks Rige, om det Danske Folk, og om alt hvad der som Dannemænd maa være os dyrebart, fordi det tjener os bedst, da maatte den agtes sor mislykket, om den saa baade udgav et mesterligt Dansk Ugeblad og udbredte over hele Landet den danskeste Læsning, der lader sig finde, og hvad der da i den Danske Retning kan skee med Pennen, er mest at pege paa det ligesaa urimelige som udanske Oplysnings-Væsen, der hidtil har plaget os, og at pirre lidt ved Danske Folke Vine, saa de lutter dem lidt høiere op og seer, at vi trænger til et ganske andet, og at det er ingenlunde Oplysning i sig selv, men kun Dødbideriet, der gik under dens Navn, som er ufrugtbar for Livet og aandsfortærende!
Vel maa vi ogsaa med Pennen slaae en tyk Streg over de gruelige Fordomme, der hidtil har bidraget saameget til Dansk Oplysnings Miskiendelse og forhindret dens Udbredelse, de Fordomme, at hverken skulde vort eget Modersmaal i Tale og Skrift være skikket til at meddele og modtage Tusindedelen af den Oplysning, vi behøvede, for at være rigtig oplyste og dannede Mennesker, ikke heller skulde det være mueligt at have noget forsvarligt Skiøn om, hvad der tjener Danmarks Rige og det Danske Folk bedst, uden at have raadført sig med al Verdens Bøger, eller dog med en stor Hob af dem baade paa døde og levende Sprog, og man skulde synes, at disse latterlige Fordomme maatte sagtens kunne udslettes med et Pennestrøg, da de ene kan skylde Pennestrøg deres Tilværelse iblandt os, thi saadanne Misfostre bar aldrig nogen Dannekvinde under sit Hjerte, saa de maae, som Minervas Uglebilleder, være udsprunget af en tyst Professor-Hjerne, og være forskrevet herind i Svøbet af et Messe-Katalog. Saavidt min Erfaring gaaer, har imidlertid selv disse Fordomme om vort Modersmaals Aandløshed og om 
 

den Danske Sjæls uophørlige Umyndighed, sat sig faa fast iblandt os, at ingen Pen kan rokke dem, fordi man har faaet og faaer dem daglig givet ind med Skeer af mange sprænglærde Folk, der snakker Dansk om alt Menneskeligt og Folkeligt, som om de ogsaa havde lært det af tyste Bøger, og som igrunden mener, at om Danske Sjæle ogsaa baade kunde lære hos dem selv, og udtrykke det klart og fyndigt paa det Danske Modersmaal, hvad der tjende dem, deres Fæderneland og Modersmaal bedst, saa var det dog en fordærvelig og fordommelig, engelsk sneverhjertet Eensidighed at følge en saadan Oplysning, uden at have raadspurgt den øvrige Verdens og nærmest Tyskernes Tanker og Fordringer, og læmpet sine Danske Begrøber derefter. Man kan paa Papiret føre de allerstrængeste Beviser for, at allenfalds kan intet Folk, altsaa ilke heller det Danske Folk, blive mere oplyst end dets Modersmaal kan udtrykke, og at det Folk, der ved at blive bekiendt med sig selv og alle sine egne virkelige Forhold, dog ikke vidste at ramme sit eget Bedste, lærde det heller aldrig, om det end i Tankerne gjorde nok saa mange Reiser til Paris, til China og til Maanen, men selv naar man fandt sig nødt til at indlemme Slutningernes Rigtighed, vilde dog netop de, der sætter deres tomme Hjernespind (Theorier) over al Iværksættelse (Praris), paastaae, at man slet ikte fra den sande Theori kunde slutte sig tilden rette Praris. Man kan ogsaa paa Papiret gjøre de vanskabte Fordomme latterlige i høieste Grad, blandt andet ved at spørge: om den fattige Oplysning, det Danske Folk kan modtage og udtrykke paa sit Modersmaal, ikte dog skulde være mere gavnlig for det Danske Folk, end den rige Oplysning, som kun lader sig modtage og udtrykke paa Latin eller Tysk, og som det danske Folk altsaa umuelig kan modtage eller udtrykke, og om man ilke, selv med et meget daarligt Hoved, snarere med Kiærlighed til sig selv og Kiendskab til sit eget Tarv, skulde kunne ramme sit eget Bedste, end ved at spørge sine Fiender og de Vildfremmede tilraads, som enten slet ikke kiendte ens særegne Tarv, eller som dog vilde ens Værste, men selv om man maatte tilstaae, det var vittig spurgt, vilde man dog beraabe sig paa, at Vittighed beviser kun Vittighed og siet intet i Stats-Sager.
Altsaa, selv disse Hindringer for en folkeligdansk Oplysning, som synes skabte ved et Pennestrøg, kan dog intet Pennestreg rokke, de vige kun for en Mund og den deraf udspringende Iværksættelse, som lyslevende beviser, at man kan blive langt bedre oplyst om hele det virkelige Menneske-Liv og Borger-Liv, hvori Dannemænd tage Deel, paa det Danske Tungemaal alene, og under udelukkende Betragtning af Tilstanden og Forholdene, som de er, end man enten er blevet eller kan blive ved at fiste i fremmede Veger og fuske paa fremmede Tungemaal, og derved nødvendig enten glemme eller miskiende hvad Talen er om: det Danske Folks virkelige Tilstand, Tarv og Trang, og det, som Talen maa være paa, naar Folket skal oplyses deraf, nemlig Folkets eget Modersmaal i dets Kraft og velbehagelige Skikkelse.
Hvad derimod lader sig gjøre med Pennen, om end kun til kiendeligt Gavn for veløvede Danske Læsere, hvis Tal endnu ikke er meget stort, det maa og vil ogsaa blive gjort, saavidt Midlerne haves og Leilighed gives, ved at gjøre Folket bekiendt med de folkeligste Veger paa Modersmaalet, og skiøndt ogsaa her levende Mennesker og Munde' hver paa sit Sted, maa udrette det meste, saa kan dog vist nok et Blad af Omfang som "Dannebrog" ogsaa bidrage noget dertil.
Gode Venner har vel ogsaa meent, at "Dannebrog" baade kunde og burde gjøre Folket langt mere Gavn, ved at blive et Hverdags eller Hverandendags Blad, som gav folkelig Underretning om hvad der gik for sig indenlands og udenlands, som burde være os alle vitterligt, og at et saadant "Folkeblad" som en folkelig Avis kunde være meget ønskelig og blive meget gavnlig, det tvivler jeg ingenlunde paa, men Sagen er, at der hører allerede megen Lykke til at saae et godt Ugeblad med Gammelt og Nyt paa rigtig Dansk i Folkets Smag, saa til at faae et godt Dagblad i samme Stil, vilde der ikke blot udkræves endeel Pengemidler, men en ganske overordenlig stor Lykke, da det umuelig kunde saaes, med mindre en dygtig Dannemand derpaa kunde og vilde anvende hele sin Tid og Flid, medens det er indlysende, at med et maadeligt Dagblad vilde Folket i alle Henseender være langt slettere tjent end med et godt Ugeblad, der ogsaa vilde give en folkelig Oversigt af det Vigtigste, der hjemme og ude tildrager sig Opmærksomhed.
Det er sagt fra Begyndelsen, at "Danske Forening" især vilde gjøre alt hvad der stod i dens Magt for at fremme den voxne Ungdoms Oplysning paa folkelige Høiskoler, og at Foreningen, om mueligt, selv vilde oprette en Saadan, og da det nu tegner til at det vil blive sat i min Magt at oprette en danskfolkelig Høiskole, som jeg ønsker og haaber, den "Danske Forening" vil sinde sin Understøttelse værd, saa vilde jeg gierne gjøre det ret indlysende for 
 

"Dannebrogs" Læseverden, at det er den voxne Ungdoms folkelige Oplysning, der ene kan give vort Oplpsnings-Væsen i det hele den faste Grund og det rette Opsving, og derved aabne den ægte Danskhed blidere Udsigter i Fremtiden, men jeg har saa tit og saa længe næsten forgiæves stræbt at giøre denne Hovedsag indlysende med Pennen, at jeg nødvendig maa mistvivle om, at det kan lykkes, saa jeg maa nøies med det Haab, ved et Pennetryk dog maaskee at kunne fæste nogle gode Dannemænds Opmærksomhed paa denne Brændpunkt i hele det folkelige Oplysnings-Væsen.
Skiondt det nemlig var Synd at sige, at man i vort latinske eller nu saakaldte ,lærde" Skolevæsen, tog formeget Hensyn paa Menneske-Naturens uforanderlige Love, eller gjorde formegen Forskiel mellem Børn og gamle Folk, saa lærde man dog af Erfaring, at selv det matteste Skin af Videnskabelighed eller klart Overblik lod sig paa ingen Maade frembringe, hvis man slap Drengene naar de var fjorten, femten Aar gamle, da de førsk kunde begynde med en Smule Eftertanke at hore efter og tilegne sig den høiere Oplysning, man havde at meddele dem, saa at naar de Høilærde siger, at Almuen og alle de Ulærde kan godt nøies med den Oplysning, de kan faae i Drengeaarene, da maae de igrunden mene, enten at hvem der ikke bliver høilærd kan dog ingen Oplysning faae, som duer noget, eller at de skal ingen anden Oplysning have om det Hele, det Høie og det Dybe, end at om denne skal man iblinde troe de Høilærde paa detes Ord, eller, om de, som alle Dødbidere, er aandelig døvstumme, paa deres Skrivelse.
Naar man derfor, som jeg tør troe, alle uforskruede Dannemænd gjør, gaaer ud fra den Forudsætning, at baade kan man, uden først at læse sig ihjel, blive meget godt oplyst om d e t Menneske-Liv, man selv tager Deel i, og om alle dette Livs folkelige og borgerlige Anliggender, og at denne Oplysning maae vi inderlig ønske alle Dannemænd, og det saameget mere, som de fleste af vore Høilærde kun har studeret Negerne og siet ikke Menneske-Livet, endsige da det Danske Folkeliv, saa, ved at troe dem iblinde om hvad de siet ikke engang har lagt dem efter at kiende, maatte man nødvendig falde i Graven med de blinde Veiledere; naar man, siger jeg, gaaer ud fra denne jævne Forudsætning, da vil man upaatvivlelig og det meget snart komme til den klare Slutning, at om end vore Drengeskoler, baade i Kjøbstæderne og paa Landet, vare i Regelen ligesaa gode og livfulde, som de i Regelen er det modsatte, saa maatte vi dog nødvendig have folkelige Høiskoler for den voxne Ungdom, naar vi skulde have mindste velgrundet Haab om solkelig Livs-Oplpsninghos vore Bonder, Haandværkere, Kjøbmænd, Sømænd og Rigsdagsmænd i det hele.
Vil derfor kun den "Danske Forening", hvad det er klart, den kan, af al Magt bidrage til, at det folkelige Høiskole-Væsen træder i Kraft og i levende Virksomhed trindtomkring, da vil den dermed ilke blot have gjort det eneste Frugtbare, der, efter min Overbeviisning, under nærværende Omstændigheder lader sig gjøre for den Danske Sag, men den vil derved ogsaa udstrøe en Sæd, som, under Himlens Velsignelse, der ei vil udeblive, kan og maa i Fremtiden bære de allerønskeligste Frugter, thi bliver kun først et Folk, lille eller stort, sig selv og sin Folkelighed bevidst, da vil det, efter al menneskelig Erfaring, snart faae baade en folkelig Rigsdag og en folkelig Regiering, ja, om end lidt senere, faae hvad man endnu anseer for en Umuelighed: folkelige Videnskabsmænd i alle Retninger, der visselig ikke bliver dummere paa Bøgerne, forbi de blive klogere paa Livet, der dog immer paa en Maade ligger til Grund for alle Veger, da døde Folk ei skrive synderlig bedre end de tale.
At nu endelig folkelige Boglærde, som man, til Forskiel fra Bog-Orme kunde kalde Bog-Fugle, baade kunde og vilde skrive ganske anderledes folkelige Bøger end vi nu har, om alt hvad der lader sig fatte af et opvakt Folk, det følger jo af sig selv, og her seer man da, hvad jeg har havt for Die med "den Danske Forening" som med alt hvad jeg har talt og skrevet om folkelig Oplysning og om en danskfolkelig Høiskole!
Ugebladet "Dannebrog" bestilles i Kjøbenhavn i C. G. Iversens Boglade (St. Kjøbmagergade Nr. 9); udenfor Kjøbenhavn i Bogladerne og paa Posthusene. Prisen er overalt 48 Sk. for et Fjerdingaar
Trykt hos I. E. Scharling.

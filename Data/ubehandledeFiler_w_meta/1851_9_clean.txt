Urolige Hjerte!
Hvad seller dig dog?
Hvi gjør Du dig Smerte,
Du ei har behov?
Er Han ei min Fader, som raader for alt!
Er ei mine Tanker og Hovedhaar talt;
Og har ei den Bedste til Ven mig udvalgt!
Har ei med de Færre
Du faureste Haab!
Hvad sagde Vorherre
Til dig i din Daab?
Var ikke det Ordet, som passer kun sig
Paa dem, der indtræde i Guds Himmerig!
Var ikke det Ordet "Fred være med dig!"
Hvad kan dig vel skade,
Min Sjæl, med Guds Fred?
Guds Engle er glade
For evig derved.
Hun Holder for Dørren, den deiligste Brud,
Vil ri du mod hende med Glæde gaae ud,
Med Favntag udbryde: velkommen fra Gud!
Sit Indtog lad holde
Den himmelske Brud,
Med Kæmperne bolde,
Som stride for Gud!
Hvor hun er tilhuse, Guds Engle vil boe,
Hvor hun sidder stille, gjør ingen Uro,
Der stiger vort Haab og grundfæstes vor Tro.
Urolige Hjerte!
Luk op for Guds Fred!
Da dulmer al Smerte
Og daaner derved.
Guds Fred er en Dronning, Han selv giver Priis,
Hvo hende vil fæste, i Sandhed er viis,
Hvor hun har sit Sæde, er Guds Paradis!
Døden er den sidste Fiende,
Ni med Gud stal overvinde,
Gud med os stal træde paa;
O, min Sjæl! gid kun du vidste
Tonen, som det Ord "den sidste"
Skal i Himlen synges paa!
Deden selv maa vist nok grue
For den sidste Banetue,
For sit eget Banesaar,
Det maa alt paa Dødens Side,
Som kun lystes ved at stride,
Synger kun om Banesaar;
Men vor Frelser, som os givet
Har sig selv, og dermed Livet,
Nu og i al Evighed,
Ham det fryder, at Døds-Striden
Er den sidste, saa vi siden
Fred har i al Evighed!
I Guds Engle, som kan Tonen
Paa den Sang, som er Livskrone":
Evigheds Halleluja!
Hjelper os til at begynde
Paa den sidste Sang at nynne
Evigheds Halleluja!
Ult hvad som Fuglevinger fik,
Alt hvad som efter Fugle-Skik
Med Sanglyd drager Aande,
Lovsynge Gud, for Han er god,
Og i sin Naade raader Bod
Paa Støvets Vee og Vaande!
Min Sjæl, du har af alt paa Jord
I Tanken og din Tunges Ord
De allerbedste Vinger,
Og friest er dit Aandefang,
Naar dybt du drager det i Sang,
Saa høit i Sky det klinger.
Hvad er vel og paa Jorderig,
Der sammenlignes kan med dig
I Trangen til Guds Naade?
Og det var dig, den ledte om,
Da med Vorherre hid den kom
Paa underligste Maade.
Saa vaagn dog op, min Sjæl, bryd ud
Med Lovsangs Røst og priis din Gud,
Din Skaber og Gjenløser,
Som saae til os i Naade ned,
Og over os sin Kiærlighed
Med Trøsteren udøser!
Og siig det til hver Fugl paa Jord,
Og siig til alle Engle-Kor,
Hvis Sang livsaligst klinger,
At du med dem i Væddestrid
Vil prise Gud til evig Tid
For Aande, Røst og Vinger!
N. F. S. Grundtvig.

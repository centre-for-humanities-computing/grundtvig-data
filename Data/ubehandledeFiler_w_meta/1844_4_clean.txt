Det har vist forundret og bedrøvet mange Danske Læsere, i den Berlingske Avis at see en Række af Artikler, hvori førnævnte Baron, der, af en Fremmed at være, skriver ganske taalelig Dansk, ikke blot vedkjender sig og praler af al den Viisdom, som en Hr. Christiansen og andre Pseudonymer har ødslet paa de dumme Danske, men ogsaa at erklære "Danskhed" for en Partisag, der i Regieringens Øine maa være endnu langt farligere end Slesvigholsten skheden, og maa nødvendig undertrykkes og forsvinde, maar "Staten" skal reddes fra Undergang.
Denne ikke blot udanske, men i Danmark aldeles utaalelige Paastand, som Hr. Baronen især i Onsdags-Bladet (Nr. 96) med synligt Velbehag og Selvbehag oplyser og udmaler, giør mig det til Pligt, som Dannemand og dansk Skribent, der alt giennem en Menneske-Alder har sat sin Ære i Danskhed og Nordiskhed, at fortælle dem af mine kiære Landsmænd og Aandsfrænder, som ikke veed det, og kalde de Andre der i Erindring, at denne Hr. Baron Dirckinck, som det dobbelte "ck" vel ogsaa stal vise, er heller ikte udvortes enten Dansk Baron eller Dansk af Byrd, men er fedt etsteds ude ved Rhinen og har havt sine Fædre i Holland, saa det var Synd, af ham at forlange enten Nordisk Aand eller et Dansk Hjerte, Nordisk Betragtning af Norden og Mennesket Mer Dansk Folkelighed og Fædrelandskiærlighed, men at vi tvertimod paa en Maade skylde ham Tak for, at han ikke vil lege med Skyggen deraf, men udtrykker dristig sin plattydske Betragtning af Menneske, Modersmaal og borgerligt Selskab, som lutter Smaating i Sammenligning med det rigtignok tomme og luftige, men dog efter hans "rationelle" Hoved, ene sande og rette, guddommelige og almægtige Stats-Begreb. Vistnok burde Hr. Baronen, naar han vil leve og skrive midt iblandt os, ja, som hvad man kalder "naturaliseret" Dansk, fore et stort Ord iblandt os, først og fremmest betænke, at et Folk har ligesaavel en Majestæt som Dets Konge, ja, at det er netop det Danske Folks og det ældgamle Danske Kongeriges Majestæt, som omstraaler Danmarks Konge, i Hvis Haand de Danske med barnlig Tillid har lagt hele Rigets Magt og Myndighed, med deraf udspringende Majestæt, vist nok ikte for at blive Trælle enten under Tydskhedens eller noget andet Aag, men under Haabet og Tilsagnet om en mild og faderlig Styrelse, ganske anderledes end det kan være Tilfældet i saadanne opflydte Kongeriger, som enten Hannover, Holland eller Preussen, saa det Danske, det fribaarne, fra Hedenold berømte, altid kiendelige, kiærlige og trofaste Danske Fol! maa aldrig under noget Paaskud, det være af Stats-Enhed eller hvad man vil, sammenkobbles eller sammensmeltes enten med Tydskere eller noget andet fremmed Folk, saalænge det Danske Folk har Hjerte og Himlen giver Lykke til Opholdelsen af Kongerigets gamle Frihed og Selvstændighed. Danmark har aldrig drømt om, Danmark haaber aldrig at opleve den Dag, da dets uindskrænkede Konge skulde finde det for lidet at raade, at elskes og lydes, saavidt det Danske Tungemaal tales, eller finde det klogest og ønskeligst at bestride og undertrykke den Danskhed, hvis Liv maa være Dannerkongens Lyst, og hvis selvstændige udvikling, paa Modersmaalet efter Folkets Hierte, er den faderlige Styrelse, hvortil Gnevolds-Magten er tillidsfuldt lagt i Kongens, som den majestætiske Landsfaders Haand! Vist no! burde en Skribent, der vil giælde ikke blot for Videnskabsmand, men for en Fugl Phoenix i Danmark, ogsaa vide og betænke, at vel er ethvert Folk, som har en Historie, ogsaa et Parti i Verdens-Historien, der maa gaae fra Forstanden for ei at være partisk for sig selv, men at i Folkets Kreds og inden Rigets Grændser maa Ingen kalde noget Folk, altsaa heller ikke det Danske, et Parti, fordi det kræver Hæder og Ære for sit Modersmaal, og kæmper for en fri, selvstændig Udvikling af sin Folkelighed, og at dette dobbelt maa være Tilfældet med Danskheden, der har givet stærkere Beviser end nogen anden Folkelighed paa en Kongelig Tankegang.
Imidlertid, vi er vant til, desværre, alt for vant til giennem Aarhundreder, at fornærmes og hundses af indvandrede Tydskere, der, fremfor alt naar de komme til Danmark, altid troe sig kaldede til at hovmesterere det dumme Folk, som de kalde os; vi har nys vænt dem fra at gjøre det enten paa Høitydsk eller Plattydsk, har dog endelig faaet dem lært, at vi har et Modersmaal, et Nordisk Modersmaal, som siet ikke er nogen Green af Plattydsken; vi vil i den Hollandske Barons danske Stil see et lille Seiestegn, og endnu en Stund langmodig taale den Tydske Hovmod, og kun hevne os ved at sige Høit til hinanden: Bryd jer ikke om, hvad den Mand siger og skriver, thi han er ligesaalidt Dansk i Skind som i Sind, han veed derfor siet ikke, hvorledes Danske Folk fole og tænke, men indbilder sig, vi veed ikke ret om paa Høitydsk eller Plattydsk, at naar han kun taler os haardt til i en dristig, haanlig Tone om vor Danske Fædrenelandskjærlighed, som en hidsig Feber, han er kaldet Læge til, med det Gode eller det Onde, med eller mod vor Villie, at helbrede, da stal vi krybe i et Musehul og ei vove et Muk imod den deilige Stats-Enhed, der skulde fremkomme ved at kneble vor Mund og kobble os til Holstenerne, der itte engang af Navn vil have Konge, langt mindre have enten Modersmaal, Hiertelag, Tankegang eller Historie, fælles med 
 
12439
os, men Hader og bestrider det Altsammen paa den fiendtligste Maade! Og Saaledes stal da ogsaa disse Linier blot gjøre den Hollandske Baron vitterligt, at han har gjort Regning uden Vært, da det er ham med sine mange eller faa Udbasunere og Jabrødre, og ei det Danske Folk, som her udgiør et Parti, der skal og vil blive undertrykt og forsvinde, nu, da Nordens Aand og Danmarks Hierte begynder at komme til Selvbevidsthed, saa det er af de Tage, vi brugte Tydske Hovmestere, som vi derfor, næst venligst at frabede os, behandle uden alle Komplimenter, naar de med selvtagen Myndighed og Ringeagt for vor ældgamle, berømmelige, ægte Folkelighed og vort uforglemmelige Slægtstab med Nordiske Grander, udkramme deres philosophiske Viisdom om Guddommeligheden af hvad de behage at kalde Stat og Stats-Enhed, paa hvis Alter et Folk som det Danske, med Aand og Hierte, Tankegang og Modersmaal, kun er et ringe Offer, til de Tydske Begrøbers Ære!
N. F. S. Grundtvig.

Dette bekiender jeg, at jeg efter den Vei, som de kalde en Sekt, tjener Fædrenes Gud!
AP. Gj. 24.
Uagtet det er af de Dage, da jeg satte priis paa Penne-Feider om Christendom, der nu i mine Vine kun er Halen af de gamle Sværd-Slag derom, saa maatte dog nødvendig den Behandling, en saa ædel Mand og værdig præst, som Hr. Benger i Slots-Bjergby, for kort Tid siden har modt i Slagelse og nys i Maanedsfkrifter for Literatur, vække min inderlige Deeltagelse.
At Honoratiores i Slagelse folde sig stodre over, at min gode Ven turde byde dem en gammeldags Luthersk-Christelig Prædiken, det fandt jeg ganske i sin Orden; thi hvad der giælder for Oplysning i Smaa - Kiøbstæderne, er mig velbekiendt, og hvor de ti Kiøbstæders Aviis har Hjemme, maatte man jo vente tigange mere
*) 2 Moseb. 27.
af denne godtkjøbs Oplysning end andensteds, og at jeg ingenlunde misunder Slagelse enten sin Oplysning eller sit Orakel, vil man vel troe paa mit Ord. Det var imidlertid ingenlunde min Vens, men Vedkommendes egen Skyld, at de maatte hore en Prædiken, der umuelig kunde huge dem; thi en Præst, der taler kun fordi han troer, kan naturligviis ikke spørge om, hvad de Orm kløe efter, der ikke vil hore hans Tro, og man vidste godt i Slagelse, i hvad Aand Hr. Fenger prædikede, og var ingenlunde i den Vane at gaae i Kirke hver Sendag, saa det simple Huus-Raad for dem, der ei kunde lide gammeldags Christendom, havde aabenbar været at blive hjemme, til der kom fornøieligere Nyt.
Den anonyme Opfordring i Slagelse-Avisen til Hr. Fenger om at udgive sin Prædiken, for at den kunde blive sammenholdt med Skriften, vilde jeg ikke ændset, men sagt: det er i sin Orden, at hvem der er nysgierig, faaer at høre hvad han ikke skiøtter om og krymper sig derved; men desuagtet kan jeg godt begribe, at min Ven folde sig indvortes drevet til at vise Folk i Slagelse, at han turde godt være de Raad, Formaninger og Advarsler bekiendt, han i deres Kirke paa Embeds Vegne havde givet.
At nu Hr. pastor Bastholm, der ikke mere selv kan prædike, men siriver Aviser, af den udgivne Prædiken tog Anledning til, blandt andre Dagens Nyheder, at fortælle sit Publikum, at det var ingenlunde sandt, hvad Hr. Fenger havde sagt, at „Christendommens Fiender hidtil altid kom titkort" men at derimod Christendommens mange Nederlag reiste sig af, at man havde præket for meget om Troen og for lidt om Dyden, og at det var en Feil, man deelde Bibler ud, forend man havde forordnet, hvordan Bibelen skulde forstaaes, og at det blev aldrig godt, førend der kom et Concilium, der, tilstrækkelig oplyst ved hans (Hr. Pastor Bastholms) splinterny Exegese, udstædte en saadan Forordning; dette, og alt hvad dertil hører, var sikkert upassende nok, men 
 
373-374
jeg maatte dog, sandt at sige, smile derad, deels fordi han aldrig bedre kunde bevidne den prædikens uskyldighed, der bragde ham i Harnisk, og deels fordi jeg saae, hvor daarlig en Tjeneste han gjorde fine stærkeste Bundsforvante, ved saa uforsigtig at røbe den store Hemmelighed, at de der tordne saa stærkt mod Pavedom, hvor Intet finder Sted, vil netop selv være Paver og beherske Folkets Tro.
Derimod finder jeg, det trænger til alvorlig Omtale, hvad Hr. Pastor Bastholm skriver til Hr. Fenger, og hvad Dommeren i Maanedsskriftets hemmelige Ret, rigtig nok, som lidt undseelig, i en Anmærkning, men dog med kiendeligt Velbehag gientager; thi det er intet mindre end Følgende:
„Det bliver mig stedse klarere, at der danner sig en Seet her i Landet, som lægger an paa at tilveiebringe en Skilsmisse i Kirken, og som ved at fremstille Troen som den eneste Vei til Salighed, uden (i Overeensstemmelse med den Augsb. Confessions Aand) at sætte det i det tilbørlige Lys, hvorledes Troen skal forstaaes, drager de syndefulde Mennesker til sig, som hellere ville modtage Frelsen ved den blotte Tro paa Jesum, end ved, efter hans og hele Skriftens Lære, blive helliggjorte Mennesker og hans Læres og hans Exempels Efterfølgere, og som nok ville holde sig til ham som Frelser, men ikke bryde sig meget om ham som Lærer. Jeg holder dette parti for meget skadeligt for Staten og Kirken, for Menneskets sande Bestemmelse og for Hensigten af Jesu Komme til Verden, foruden at det udmærker sig ved hierarchisk Aand og ved Forfølgelses-Syge. Derfor er jeg traadt offentlig op imod det uagtet min Alder og de Ubehageligheder, det kan volde mig. Regieringen, Kirkens Foresatte og det tænkende Publikum ville domme, om jeg seller heri, eller om det forholder sig saaledes."
Vist nok vil Hr. Bastholm fragaae, med denne Seet, der kaldes meget skadelig for Staten, maa fordømmes paa Conciliet og overantvordes til den verdslige Arm, at have meent Hr. Fenger og hans Troes-Forvandte, og den anonyme Recensent i Maanedsskriftet har jo ogsaa passet at have hvad man kalder Ryggen fri, men hverken kan det hindre nogen Læser i at forstaae Meningen, som er baade fiendtlig og tydelig nok, ikke heller bør det hindre mig i aldeles uforbeholden at erklære, at i det Mindste jeg ganske rigtig hører til det Parti i Danmark, som ønsker en kirkelig Skilsmisse mellem de Troende og de Vantroe, og fremstiller, uden alt Tillæg, Troen paa Jesum Christum, Guds og Maries Søn, som den eneste Vei til Salighed; thi vel har jeg saa tit og lydelig gjort denne Bekiendelse, at der ingen Tvivl kan være om, man jo regner mig til det parti, der anbefales til Regieringens Opmærksomhed, som meget skadelig for Staten, hierarchisk og forfølgelsessygt; men Bekiendelsen bliver dog gyldigst, naar den skeet efter Angivelsen og med bestemt Hensyn paa den.
Nu at forlange af Hr. Bastholm, at han skulde bevise sin haarde Beskyldning, vilde være forgiæves, da den ikke findes mellem de „to Ting" han kun vil bekiende sig til at have sagt (tør vedstaae), og Anonymen i Maanedsskriftet er alt for taaget en Personlighed at holde sig tit; saa der er for mig ikke Andet at giøre, end lidt nærmere at oplyse Sagens sande Sammenhæng, som Hr. Hastholm synes slet ikke at kiende og Anonymen med Flid at fordølge.
Det er nu først, saa at sige, Alle vitterligt, at naar Nogen spurgde Herrens Apostler, hvad man skulde giøre for at blive salig, da svarede de hverken mere eller mindre end: troe paa den Herre Jesum Christum, saa bliver du salig, og at man derfor til alle Tider har fundet Evangeliets Hoved-Sum i de Ord af Herren: saa elskede Gud Verden, at Han hengav sin eenbaarne Søn, for at hver den som troer paa ham, skal ikke fortabes, men have et evigt Liv, ja selv Hr. Pastor Bastholm, der skylder Troen 
 
375-376
idelige Prædiken for at have hindret Christendommens (den Christelige Troes) fuldkomne Seier, bekiender dog, at i de første tre Aarhundreder, de Eneste, hvori han finder den seierrig, var det netop ved denne af ham saakaldte „Phantasi-Tro," den seirede.
Fremdeles er det Alle vitterligt, at Morten Luther og hans Discipler forkyndte Troen paa Jesus Christus, som vor guddommelige Herre og Frelser, i skarp Modsætning til Alt hvad man kan kalde fortjenstlige gode Gierninger, som den eneste Vei til Salighed, saa, naar man udgiver Andet for Aanden enten i hans lille Catechismus eller i den Augsburgske Consession, da har man unægtelig alle (Ørdene i deres klare Sammenhæng imod sig, og maa have en stærk Tro paa sin egen Inspiration, for at hæve sig over denne Modsigelse.
Endelig er det os Alle vitterligt, at næsten alle de unge præster i Slutningen af forrige Aarhundrede gjorde Nar ad de Gamle, som prædikede Troen og udraabde Jesu Navn for det Eneste under Himmelen, hvori det er Menneskene givet at saliggiøres; men dermed nægtede de dog ingenlunde, at baade Luther og Apostlerne havde prædiket det Samme, de paastod blot, det var en forældet Overtro, der nu i vore oplyste Tider maatte falde bort af sig selv, naar man blot viste den i hele sin Latterlighed.
Hvoraf det nu imidlertid kom eller ikke, saa stadfæstede det Nittende Aarhundrede ikke det Attendes Forhaabninger; thi den gamle Christendom begyndte med nye Kræfter at giøre sig giældende og beviiste derved unægtelig, den var endnu ikke forælder, og nu spørger jeg ethvert fornuftigt Menneske, om han ikke synes, det var bedst, at de gammeldags Christne fik Lov til at beholde deres Tro og de nymodens Theologer eller Philantroper deres Oplysning i Fred; hvad aabenbar kun kan skee, naar de, paa en eller anden Maade, kirkelig skilles ad! Hertil maa nødvendig alle kloge og hillige Mennesker, der baade ønske deres Med-Mennesker Samvittigheds-Frihed og veed, hvor følelig ethvert Angreb paa den i det Store har hevnet sig, svare Jo, og jeg er derfor langt fra at skamme mg ved at tilhøre et Parti, der inderlig ønsker en saa billig og for det Hele gavnlig Ting, jeg sætter meget mere en Ære deri og er vis paa Efter-Slægtens Medhold.
Den eneste Indvending, der med mindste Skin kan giøres mod en saadan Skilsmisse, er at maaskee det Ene af de modsatte Partier vilde ved Skilsmissen blive mere skadeligt sor Staten end det nu er, eller at det er saa skadeligt for Staten, at det med Magt maa undertrykkes.
Det Sidste er nu ogsaa virkelig hvad Hr. Bastholms Avis (thi selv fragaaer han det jo) har paastaaet om det Parti, jeg har den Ære at tilhore, og hvad Anonymen i Maanedsskriftet finder værdt at lægge paa Hjerte; men hvad jeg ikke finder værdt at besvare, uden med det Spørgsmaal: om Nogen troer, der er blevet meer ugudelighed og færre gode Gierninger i Verden, siden man begyndte at prædike Christelig Tro, istedenfor Mose-Loven og Stoisk Moral, og om den Danske Regiering har mindste Aarsag til at grue for Følgerne af den Prædiken, der herskede i vor Stats-Kirke, fra Palladius, til Balle tog Bispe-Staven?
Hvad derimod det andet Parti angaaer, der ikke for sin Død kan lide den christeliglutherske Prædiken, men udraaber den for ødelæggende for Dyd og gode Sæder, og opfordrer Regieringen til med Magt at undertrykke hvad Lands-Loven endnu ikke blot tillader, men paabyder, da er dette parti vist nok saa aabenbar hierarchisk og forfølgelsessygt, at ingen billig og klog Regiering kan, enten for Menneskehedens eller fin egen Skyld, give det mere Raade-Num end høist nødvendigt, og „den rene Dyd" og „de mange gode Gierninger", dette Parti, i de halvtredsindstyvs Aar, det virkede iblandt os, skal have udviklet, vil neppe tynge synderlig i Vægt-Skaalen. Om derfør Regieringen tænker, Staten 
 
377-378
er bedst tjent med, at dette Parti, der idelig Pukker paa si« egen Størke og Fornuft, som Sjælen i det Hele, vedbliver i Forbindelse med de gammeldags Christne at staae under en Slags Kirke-Tugt, de kun fjelden vil finde det raadeligt at tage sig faa let, forn Slagelse-Aviis, men i Regelen vil krympe sig under, som Anonymen i Maanedsskriftet, da tor jeg ikke sige, den deri tænker feil, da det er et meget problematisk Spørgsmaal, kun Tiden ret kan besvare; men af mit Hierte ønsker jeg dette Parti den frieste kirkelige Stilling, der kan gives under Solen. Først da, naar vi gammeldags Christne, der holde urokkelig fast ved Ordet „hvo som troer og bliver døbt, skal blive salig" og vil ikke under nogensomhelst Vending høre det mindste i Virken om vor egen Dyd og Duelighed, uden for at høre det nedrevet, først naar vi kan have vort Kirke-Samfund for os selv, først da kan det nemlig ret blive klart, hvem der endnu giør de bedste Gierninger paa Jorden: Jesus eller Fornuften, og hvor det er man finder de fleste lastefulde Mennesker: enten hvor Jesus prædikes, heel som han er os givet, og kun ved Troen og Daaben kan blive vores, ligesaavel til Retfærdighed og Helliggiørelse som til Forlosning, eller hvor han i det Høieste løftes til Skyerne, som en afdød Helgen, der maaskee kan indlægge et godt Ord for os hos Gud, men har kun efterladt os Beskrivelsen af sin Lærdom og sit Levnet, til at øve vor Skarpsindighed paa og tage Exempel af, forsaavidt som de Skrift-Kloge sige, det passer sig i vore oplyste Tider.
Man behøver imidlertid ikke at være nogen dyb Tænker, men blot at have sund Forstand og lidt Menneskekundskab, for allerede nu at indsee, det er kun Snak, hvad man siger om den Fare, Dyden kommer i, naar man prædiker Troen som den eneste Saligheds-Vei og Daaben som alle Dyders Kilde; thi hvem der ikke i Grunden ønsker at blive den Ønde kvit og den Gode liig, han bliver det heller aldrig, hvad man saa end præker for ham, og Spørgsmaalet er da blot, om Erfaring lærer, at de der ønske det, naae bedst deres Hensigt ved at troe og blive døbte, eller ved selv paa fri Haand at ville afsone deres Brøde, forbedre deres Hjerte og samle de manglende Kræfter, og dette Spørgsmaal har atten Aarhundreder saa eenstemmig besvaret, at hvem der ikke hører dem, vilde neppe heller troe, om end den ældste Christne Menighed aabenbar opstod fra de Døde. For den Sags Skyld kan vi da nok, naar det skal være, endnu en Stund holde ud at giøre godt og dog høre ilde, for fremmede Synder af saakaldte „lastefulde Christne", der naturligviis altid er de U-Christne, der lokkes eller trues til at bekiende hvad de ikke troe; men skal denne Forbindelse mellem to Partier, der endnu mindre kan sammensmelte end Ild og Vand, ikke have de sørgeligste Følger, da maa Baandet nødvendig Issnes, og Efterslægten vil ogsaa i denne Henseende kalde Danmarks Lykke misundelsesværdig, hvis Spændingen kan ophøre blot ved Løsningen af Sogne-Baandet, som jeg derfor igien ved denne Leilighed ret trængende maa anbefale, da det er nemt at iværksætte og maa, om det ikke kan hæve Spændingen, dog nødvendig formindske den; Sandelig, naar det er kommet dertil, at En af Stats-Kirkens fredeligste og sindigste præster ei kan holde en simpel evangeliskchristelig prædiken i Slagelse, uden at der opløftes et saadant Skrig imod ham i Aviser og Flyveblade, som nys mod Hr. Fenger, ja, naar man endog, hvad der grændser til det Utroelige vil aftrue ham den Bekiendelse, at hans Prædiken streed mod Bibel og Sandhed, sandelig, da er det paa den høie Tid, de gammeldags Christne faae en Smule Lettelse, naar de ikke skal drives ud af Stats-Kirken. Hvad Bibel og Christendom nuomstunder er i de Flestes Mund, det mindes vi levende om ved Hr. Rector Øvistgaards uhørte Forlangende til en grundchristelig Præst, som Anonymen i Maanedsskriftet glider over som ingen Ting, medens han løfter Hr. Qvist 
 
379-380
gaards Christelighed til Skyerne, og det er min oprigtige Mening, at vi skal ignorere meget Uchristeligt under Navn af Christendom hos Sogne-Præsterne, naar vi blot maae lade vore Børn christne og døbe og søge vor Alter-Gang hos hvilken af Stats-Kirkens præster, vi vil, og naar det fremdeles tillades hvem af disse der vil, uforhindret at Prædike og forrette Sakramenterne saaledes, som det endnu er Alle foreskrevet; men at denne Tilladelse ogsaa er den mindste Grad af Religjons-Frihed, hvormed vor Tro kan bestaae, er soleklart, og at den høilig behøves, har den mageløse Adfærd mod Hr. Fenger, der blot, som en duelig Mand, forrettede sit Præste-Embed efter Loven, sat uden for al Tvivl.
Intet, uden det udsvævende Haab at kunne udrydde gammeldags Christendom, eller den hierarchiske Hensigt, at ville beherske baade præsternes og Folkets Tro, kan forklare den Besynderlighed, at de af Mod-Partiet, der er lidt klogere end Folk i Slagelse, ei strax række Haand til et Forlig, forn, med Regieringens Samtykke, der neppe vilde nægtes, naar begge parter bad derom, gav de heterodoxe Præster den lovmæssige Frihed, de nu ulovlig tage sig, men gav tillige de gammeldags Christne den Samvittigheds-Frihed, de har en aabenbar Trang og unægtelig Ret til.
Det er i denne Henseende, som i flere, beklageligt, at Maanedskriftet for Literatur, der er Modpartiets literære Organ, bestandig af al Magt arbeider paa, snart at fordølge og snart at forhøie Spændingen, som om det var nogen stor Konst at bringe til at briste hvad kun meget læmpelig behandlet kan holde. Saaledes besvarede Hr. prof. Clausen mit Fredsforslag i den lille Bog om Daabspagten med et Overmod og en Uartighed, der ved denne Leilighed vilde været meget ubillig og upassende, om han end havde været den store Mester i boglig Konst og jeg den næsvise Skolepog, han vilde forvandle os til. Og den anonyme Recensent, der nu med en vigtig
Mine paatager sig at skifte Lyd mellem de stridende Partier, og strax tilstaaer, det lader sig ikke miskiende, at der er en virkelig Modsætning i deres religiøse Synsmaader, han indlader sig dog ingenlunde derpaa, men snoer sig temmelig ubehændig derfra, med den opbyggelige Vending, at naar man blot betragter de egentlige Stridspunkter, er Striden ikke meget andet end en Ordstrid, som ved tilbørlig Udvikling af de omtvistede Begrøber udentvivl vilde være forebygget. Denne Udvikling foretager han sig da nu bagefter, og et saa utaknemmeligt Arbeide, som at udjævne de Stridspunkter, man selv erkiender ingenlunde har foraarsaget Striden, men kun, ligesom tilfældig, givet den en vis Skikkelse, et saa utaknemmeligt Arbeide vil Mange udentvivl ansee for en meget fortjenstlig Handling, hvorved vel ikke de stridende partier er kommet hinanden, men Recensenten dog kommet sit Himmerig et godt Stykke nærmere, men uden at indlade mig i saa vanskelig en Undersøgelse, paastaaer jeg kun, hvad der er klart, at Rec. med Flid har forrykket hvad han selv angav som den rette Synspunkt for Striden, saa det kommer til at lade, som Spørgsmaalet var om: enten Hr. Bastholm eller Hr. Fenger o. s. v. havde udtrykt sig forsigtigst og forsvarligst, medens Spørgsmaalet dog aabenbar er, om det nu skal gjøres en Præst baade til en kirkelig, en borgerlig og videnskabelig Forbrydelse at prædike lutherskchristelig? Følgen af denne Udskejelse bliver da ogsaa, at Rec. der kun vil undersøge Sagens Form, ikke dens Realitet, men dog fælde Dom i den, vel indrømmer, at Hr. Bastholms Udtryk ere aldeles uforsvarlige og at derimod Hr. Fengers godt lade sig forsvare; men at desuagtet Hr. Benger har baaret sig meget uforsvarlig ad, med at holde saadan en Prædiken, og det i en Vacance, medens Hr. Bastholm har havt meget gyldige Grunde til at bestride Secten i Avisen, hvor ubehændig han end dermed bar sig ad.
Hvad Virkning den Slags Lidenskabelighed og Upartiskhed maa have paa de stridende partier, er nemt at giætte, men paa det saakaldte store Publikum skulde det aabenbar virke forn et Orakelsvar, thi Maanedsstriftets Indretning er et eget Konststykke, udentvivl en Skabning af Hr. Professor Clausen, hvorved der skulde fores et videnskabeligt Beviis for det attende Aarhundredes Yndlingssætning om de urimelig store Virkninger af smaabitte Aarsager, Uagtet nemlig de mange Professor-Navne, saavidt skiønnes, mest kun staae til Stads; uagtet Selskabet  udtrykkelig har erklæret, at de ingenlunde samtlig vedkiendte sig de Domme, der fældtes; uagtet det mest er Pjecer og andet Smaatøi, man der finder ophøiet og fonedret, og uagtet navnlig de theologiske Recensioner er lutter Gienfærd fra der attende Aarhundrede; saa er det dog aabenbar Meningen, ved en snild Benyttelse af Anonymitetens Privilegium og Navnkundighedens Fordeel, at give Maanedskfriftet Mine af vor hele Videnskabeligheds Hovedorgan, og Bedømmelserne Skin af samme Gyldighed i Aandens Verden, som Højesteretsdomme har i Legemets. At nu det attende Aarhundredes ovennævnte Grundscetning i Historiens Pragmatisme hverken i det nittende eller i noget Aarhundrede vil findes stadfæstet, derpaa er jeg sikker nok, og føler derfor ikke mindste Drift til at bekæmpe Maanedsskriftets mange skiæve Domme, stiondt det især er Ingemann og mig, man der vil giøre aandelig fredløse. Kun naar den rette Synspunkt for Kirkesager af praktisk Vigtighed forrykkes, og den Anseelse, Maanedskriftet for Øieblikket, efter Sigende, skal staae i, lader mig befrygte Virkninger, som, skiøndt smaa i det Hele, kunde være sørgelige nok i det Enkelte, kun da finder jeg det min pligt at oplyse Sagens sande Sammenhang, og skiondt jeg nødig vilde sige eet Ord, der kunde stode udgiverne i det Hele, blandt Hvilke Nogle ere mine personlige Venner og endnu Flere har min Høiagtelse, turde jeg dog ikke undlade at giøre opmærksom paa det Blændværk, der unægtelig finder Sted, naar man troer Domme hjemlede i et Stor-Sæt professorers forenede Skiøn, som ikke engang Vedkommende sætter sit Navn ved, end sige da nogensinde kunde formaae alle Medarbeidere til at underskrive. Kald har jeg ogsaa ret egenlig til at oplyse dette Blændværk, da der nu er fældet tre Domme over mig i Maanedsskriftet (i Anledning af mine Krønike-Riim, mine Politiske Betragtninger og Bladene om Daabspagten) der, naar de skulde staae ved Magt, maatte stille mig ved hele min literære Agtelse, men hvis aabenbare Uefterrettelighed jeg forpligter mig til at bevise, naar de der fældte dem, eller Nogen af Maanedsskriftets udgivere, vil paatage sig at forsvare dem.
N. F. S. Grundtvig.

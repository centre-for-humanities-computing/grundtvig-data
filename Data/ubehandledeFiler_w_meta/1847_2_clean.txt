Synger høit, saa det kan høres,
I, som drives af Guds Aand,
I, for hvem ei Ploven kiøres,
I, som mættes af Guds Haand!
Lytter, alle Folkefærd!
Rigets Tid er kommet nær,
Travl er Tiden, rig dens Grøde,
Baar og Høst hinanden møde.
Flyver, Himlens Fugle, flyver,
Med et Korn i Neb enhver,
Med Hans Sæd, som ikke lyver,
Som har hele Jorden kiær!
Han vil pløie, Han vil saae,
Overalt ved Bæk og Aa,
Med Velsignelse Han mætte
Bil nu baade Bjerg og Slette.
Spreder Vinge, Himlens Fugle,
Med Hans Sæd i Jesu Navn,
Som vil paa den hele Kugle
Høste ind til evigt Gavn:
Overalt, hvor Sjæle boe,
Ordet saae og høste Tro,
Høste Alt hvad Engle glade
Samle kan i Sandheds Lade!
Straal nu, Soel, med Syvdags-Glandsen!
Dryp nu, Sky, med Dugg og Regn!
Kappes saa om Axe-Krandsen
Under hver en Himmelegn!
Sammel, Jord, nu al din Kraft,
Spar ei paa din bedste Saft!
Fryd dig, Sæd, naar smukt du blegner!
Sødt i Englefavn du segner.
Du, fra Hvem al Væxten kommer,
Fader-Gud af Evighed,
Som har Foraar skabt og Sommer,
Ene Høstens Time veed!
Lad det nu til fælles Gavn
Lykkes ret i Jesu Navn!
Driv, med Kraft i Guddoms-Røsten,
Avling din til Gylden-Høsten!

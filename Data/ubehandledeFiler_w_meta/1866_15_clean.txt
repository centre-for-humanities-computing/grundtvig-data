Der skinner en Sol i Lys og Løn,
Hvor Aand har Mund og Mæle;
Som Fugle smaa naar Skov er grøn,
Da kvidre Barne-Sjæle.
Vor Herre høit i Himlen boer,
Og der er godt at være;
Paa Englevinger smaa Hans Ord
Fra Himlen Bud os bære.
Og hvor Guds-Ordet lukkes ind,
Det leirer sig og sjunger:
Guds Fred! bliv Lys i Sjæl og Sind
! Bliv Sang paa Folke-Tunger!
Umælende, som Hest og Hund,
Er alle Dyr i Dale;
Men Folk gav Verdens Skaber Mund
Til med Ham selv at tale.
Saa luk da op nu Port og Dør
For Herrens Ord i Skare,
Saa de saa tæt som aldrig før
Herind og ud maa fare!
Luk op i en lyksalig Stund
Dig for Guds Ord, hvert Øre!
Og luk dig op, du Folkemund,
Med Ord som du kan føre!
Ja, tal nu sandt om Smaat og Stort
Og jævnt om alt det Høie!
Thi godt er alt hvad Gud har gjort,
Og klart er Barnets Øie.
Velsign, o Gud! vor Dronning from,
Som til den Id os sanker!
Gid vidt og bredt der kvædes om,
Hun traf Vorherres Tanker!
Livsalig Hun i Herrens Navn
Oplukked Livets Skole,
Hvor Ordet gaaer til Folkegavn,
Som Straaler gaae fra Sole!
Herren, han har ei Lyst til Guld,
Agter ei Ædelstene,
Hjertet, som han har skabt af Muld,
Det er hans Lyst alene.
Giv mig dit Hjerte, siger Gud,
Himlen for det jeg byder,
Hjertet da vorder Aandens Brud,
Himmelsk derved sig fryder!
Aanden er Livets Kraft i Ord,
Øine har han saa milde,
Hvor han sig hviler trindt paa Jord,
Hjertet er Livets Kilde.
Jesus har med sit Ord os sendt
Aanden, som Liv udgyder,
Naar han i Hjertet Lys har tændt,
Livet som Vand indflyder.
Aabnet er her i Jesu Navn
Dronninge-Skoler tvende,
Hjerterne her i Aandens Favn
Lære sig selv at kjende!
Hjerterne lære Gud at troe,
Gud sig i Vold at give!
Da og Guds Aand vil hos dem boe,
Holde dem sødt ilive.
Kiærlighed er Guds-Kjendings-Navn,
Den er og Livets Kilde,
Evig den Bod paa alle Savn
Raader med Kræfter milde!
Blomstre, som en Rosengaard,
Lade Gud i Naade
Hvad vor Dronning mange Aar,
Paa sin Mildheds Maade,
Plantet har i Danevang,
Planted under Fuglesang,
Til de Ringes Glæde!
Gud sig af de Spædes Mund
Helst vil Roes berede
, Derfor Han i allen Stund
Hører hvad de bede,
Der, som Danmarks Dronning prud,
Lærer os at prise Gud,
Mens vi end er spæde!

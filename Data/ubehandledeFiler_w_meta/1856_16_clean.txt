Vi har ei stolte Fjelde
Og Floder i vort Hjem,
Ei Borge graa af Ælde
Og Eventyr om dem ;
Men vi har Bøgelunden,
Alt med den blanke Sø,
Og Mindesang i Munden
Om Kjærlighedens Ø.
O, Gud skee Lov, Du kommer
Hjem til dit "Sorgenfri!"
Dig vented Rosens-Blommer,
Dig vented længe vi;
De Smaa med røde Kinder,
Dem Tiden faldt saa lang,
Din Borg med kjære Minder,
Din Lund med Fuglesang!
Gid Sorger alle sove!
Da skeer dem deres Ret.
Som Fuglene i Skove,
Saa Glæden vaagne let!
Som Fuglene paa Kviste
Den sjunge i Din Barm!
Da nydes til det Sidste
En Sommer lys og varm.
Vor Dronning leve længe
Paa Kjærlighedens 0!
Mens Fingre slaae paa Strænge,
Det klinge over Sø:
See, hvor paa blege Kinder,
Som af den sorte Jord,
Ved Dronning-Blik oprinder
En deilig Rosens Flor!

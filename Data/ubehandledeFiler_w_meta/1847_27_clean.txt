Lyslevende fra Himmerig
Guds Søn kom ned til Jorden,
Ei som en Dommer frygtelig,
Med Lynild og med Torden, !
Men som et Barn i Moders Skiød,
Mildøiet, deilig hvid og rod,
Med Stemme spæd og klinger,
Med Julegaver til de Smaa:
Til hver en Kaabe himmelblaa
Og gyldne Englevinger.
Lyslevende han vandred om,
Paa Bjerge og i Dale,
Og Høitid blev der, hvor han kom,
En Høisang var hans Tale,
Saa til ham lytted, for ham tav,
Som Fugl paa Kvist, saa Storm og Hav,
Og alle Barnesjæle;
Men naar han tav, delt klare Sky,
Døvstumme Folk og Kvinder blye
Til Roes fik Mund og Mæle.
Lyslevende, trods Dødens Kval,
Foer Jesus ned i Aanden
Til Dødninger i Taagedal,
I Hvilen og i Vaanden;
Da blev Guds Miskundhed kundgjort
Paa Afgrunds Rand i Helhjems Port,
Hvor Alt var tomt og øde,
Med Glædens Pil blev Sorgen skudt,
Og Helveds Morke giennembrudt
Af Himlens Morgenrode.
Lyslevende, trods Steen og Seigl,
Opstod han fra de Døde,
Som Livets Soel af Himlens Speil,
Med Fryd, med Glands og Grode;
Med Kiød og Been i Aandens Magt,
Med Alt forklaret, Alt fuldbragt,
Opfoer han i det Høie,
Guds Engle og Apostler saae
Ham fare op paa Skyer blaa
Langt bort fra Verdens Øie.
Lyslevende hans Guddoms Rost,
Paa Flammetunger rode,
Udgik dog brat, til Støvets Trest,
Paa Jord med Liv af Døde,
Og hvor den under Skyen klang,
Der Livets Flod af Fjeld udsprang,
Der blomstrede Guds Eden,
Og der opskiød sig Livets Træ,
Med Krone skiøn, med Ly og Loe,
Med Himmelfugle-Reden!
Der kom en Nat, da høit det lod,
Fra Hytter og fra Taarne:
Han er ei her, for os er død
Vor Frelser, Guds Eenbaarne!
Hvi lede blandt de Levende
I efter ham, ei meer at see,
At hore endnu mindre,
Det er hans Efterladenskab,
Hans Bautasteen, hans Helgengrav,
Hvorover Stjerner tindre;
Lyslevende han sidder hist
Paa Thronen i det Høie,
Lyslevende han kommer vist
Engang for hver Mands Øie,
Saa Rygtet vidt i Verden gaaer
Det med Guds Finger skrevet staaer,
Det kan vist aldrig feile,
Men før han kommer selv i Sky,
Slet ingen Guddoms Rost paany
Hans Lofter stal beseigle.
Lyslevende, trods hvert et Nei,
Hans Rost stod op af Døde,
Og baner over Bjerge Vei
Sig nu som Morgenrøde,
Forgylder op hans Runeskrift,
Og vækker op til ny Bedrift
Hans hele Folke-Skare,
Og lyser Fred ved Korsets Fod,
Ved Livets Træ og Livets Flod,
Med Toner himmelklare!
Lyslevende, hvert Nei til Trods,
Vi blev fra Fod til Isse,
Fordi vor Herres Ord til os
Er Aand og Liv tilvisse,
Hans Bad er Livets Jordansflod,
Hans Bord er Livets Træ paa Rod,
Hans Liv har vi tilfælles,
Hans Menighed paa Dronningstoel
Er Maane god, som han er Soel,
Hans Stjerner ei kan tielles.
Lyslevende, vor Herre, du
Sad ei paa Ærens Sæde,
Hvis ei du var hos os endnu
Lyslevende tilstæde;
Thi var dit Ord til os kun Tant,
Da var dit Guddomsliv ei sandt,
Da var du kun en Praler,
Og leve maa alt Dit paa Jord,
Saa vist, som evigt er dit Ord,
Og Guds Aand er din Taler!
Lyslevende med Guddomsmagt
Du var, du er og kommer,
Beseigler aabenlyst din Pagt,
Som Frelser og som Dommer:
Nu lever op vor Sjæl paany,
Og naar Du atter sees i Sky,
Naar Doms-Basunen gjalder,
Da sprænges Muldets Bautasteen,
Da fryde sig de tørre Been,
Thi Livets Fyrste kalder.
Lyslevende dig see vi da
Med Dine soleklare,
Og lære et Halleluja,
Som kan dit Ord besvare;
Vi dele stal din Seierskrands,
Dit Guddomsblik med Soleglands,
Saa vi kan giennemskue
Dit Rigdoms Dyb med Friheds Grund,
Som klarer sig fra Sandheds Mund
I Kiærlighedens Lue!
Lyslevende vi her og hist
Er alle da, og blive,
Som troe paa dig, vor Herre Christ,
Evindelig ilive,
Har Øre for din Guddomsrøst,
Har Hjerte for din Himmeltrøst,
Og for den dybe Gaade,
At større Ting end Verden saae
Giør, som iløn bag Skyer blaa,
Dit Ord hos os i Naade!
Lyslevende vi sjunge da
Alt her, i Kreds'og Kiæde,
Din Fader et Halleluja,
For du er her tilstæde,
Er os saa nær i allen Stund,
Som i vort Hjerte og vor Mund
Det Troens Ord, som lyder,
I Aandens Kraft, i Jesu Navn,
Og aabner os den Faderfavn,
Hvori alt Liv sig fryder!
N. F. S. Grundtvig.

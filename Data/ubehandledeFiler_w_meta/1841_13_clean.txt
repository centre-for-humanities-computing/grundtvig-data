Der skinner en Sol i Lys og Lön,
Hvor Aand har Mund og Mæle;
Som Fugle smaa, naar Skov er grim,
Da kviddre Barne- Sjæle :
Vor Herre höit i Himlen boer,
Og der er godt at være,
Paa Englevinger smaa Hans Ord
Fra Himlen Bud os bære !
Og hvor Guds Ord det lukkes ind,
Det leirer sig og sjunger :
Guds Fred! bliv Lys i Sjæl og Sind!
Bliv Sang paa Folke-Tunger!
Umælende, som Hest og Hund,
Er alle Dyr i Dale,
Men Folk gav Verdens Skaber Mund
Til med Ham selv at tale!
Saa luk da op nu Port og Dor
For Herrens Ord i Skare,
Saa de saa tykt som aldrig för
Her ind og ud maae fare !
Luk op i en lyksalig Stund
Dig for Guds Ord, hvert Öre!
Og luk dig op, du Folkemund,
Med Ord, som du kan fore !
Ja, tal nu sandt om Smaat og Stort,
Og jævnt om alt det Höie !
Thi godt er Alt hvad Gud har gjort,
Og klart er Barnets Öre.
Velsigne Gud vor Dronning from,
Som til den Id os sanker!
Gid vidt og bredt der kvædes om,
Hun traf vor Herres Tanker!
Livsalig Hun i Herrens Navn
Oplukked Livets Skole,
Hvor Ordet gaaer til Folkegavn,
Som Straaler gaae fra Sole !

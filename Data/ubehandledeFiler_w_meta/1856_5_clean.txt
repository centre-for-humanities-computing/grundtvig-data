Vinde og tabe er Kjøbmands-Brug,
Lykkelig, hvem der omsider
Vinder en Skat, som tabes ei
Giennem de evige Tider!
Hvor er den fineste Perle?
Blandt alle Kjøbmænd jeg veed kun een,
Som kunde prise sin Lykke,
Tabde vel mest, men vandt dog alt
Hvad der var ester hans Tykke.
Hvor er den fineste Perle?
Det er Vorherre, saa hovedrig,
Født paa de evige Høje,
Tankefuld sad han og saae sig om,
Intet er skjult for hans Øje.
Hvor er den fineste Perle?
Perlen, han saae, var i Jordens Skjød
Dybest af alle begravet,
Den, sagde Herren, stal være min,
Magen er ikke i Havet.
Hvor er den fineste Perle?
Kronen og hele fin Herlighed
Kongen i Himmerigs Rige
Byttede brat med et Barne-Svøb,
Det var ei lige for lige.
Hvor er den fineste Perle?
Saa kom Vorherre til Jorderig,
Alt for den Perle at vinde,
Barnefødt blev han i Bethlehem,
Det gaaer ei Engle af Minde.
Hvor er den fineste Perle?
Perlen kun dækked en lille Plet,
Lidt er det Bedste i Mulde,
Kjøbes dog maatte for Perlens Skyld
Jorderigs-Kredsen tilfulde.
Hvor er den fineste Perle?
Kjøbes den maatte, med Ondt og Godt,
Kjøbes i dyreste Domme,
Kofte det skulde hans Hjerteblod,
Vilde han Perlen bekomme.
Hvor er den fineste Perle?
Kongelig, det var den Kjøbmand vist,
Livet han vilde ei spare,
Sært dog, at Himlen saa høi en Priis
Satte paa jordiske Vare.
Hvor er den fineste Perle?
Pletten af Jord, af det fine Muld,
Som haver Perlen igjemme.
Det er Støv-Hjertet, for i dets Dyb
Himmerigs-Længslen har hjemme.
Der er den fineste Perle.
Perlen i Muld er den blinde Tro,
Ægte, som Sandhed den rene,
Med sin Jord-Farve til Klarhed skabt,
Meer end de ædleste Stene.
Tro er den fineste Perle.
Luttres den Perle skal i den Ild,
Som ikke Rødeguld taaler,
Skinner saa klarlig som Sandheds-Soel,
Kiærlighed Tro giennemstraaler.
Tro er den fineste Perle.
N. F. S. Grundtvig.

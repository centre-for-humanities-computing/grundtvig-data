Da vi vendte tilbage fra Eremitagen, var der flere Steder at tilbringe Aftenen paa. Klampenborgstod aabent for os; paa det kongelige Theater spillede Fru Heiberg, som det hed for sidste Gang, og i Tivoli var der anrettet en stor Folkefest, med et pragtfuldt Vauxhall, et storartet Fyrværkeri og skandinaviske Tablauer. Efterhaanden samledes ogsaa de fleste Gjæster med Værter her; — selv de, som törst havde besögt Theatret, indfandt sig tilsidst i dette yndede kjöbenhavnske Lyststed, hvor omtrent 12000 Mennesker den Aften skulle have været forsamlede. T Cirkus, der var dekoreret med Flag og Vaabenskjolde, hilste Borgerrepræsentant, Sadelmager Christensen Gjæsterne velkomne, men beklagede derhos, at vort Besög denne. Gang var saa kort, hvilket han dog haabede en anden Gang ei maatte blive Tilfældet.
Derefter optraadte Pastor Grundtvig og holdt, besværet af Larmen i Salen, fölgende Tale:
Da det er fem Aar siden jeg var oppe i Norge, og havde baade i Christiania, paa Krog-Kleven og i Ringerigets Birkelund saamegen Fornöielse, som de norske Sommerdage ere lange, saa behover jeg ikke at sige Dem, at jeg siden den Tid er blevet fem Aar ældre og da jeg alt dengang var langt fra at være ung, saa er jeg nu for gammel til at kunne gjöre mine norske Gjæster synderlig Fornöielse til Gjengjæld, især, da det er midt paa Natten; men een Ting er der dog, som jeg tænker, de kjære Nordmænd saameget heller vil hore af mig, som jeg er blevet ældre, og allerhelst vilde hore af mig, naar jeg var blevet hundrede Aa*r, og det er, at jo ældere jeg bliver, des fastere staaer jeg, ligesom Fjeldene, i min Kjærlighed til Norge og i mit store Haab om Norges Fremtid i vort Höinordens Gyldenaar. Til denne Forsikring vil jeg ogsaa föie det Önske, som baade er et af de bedste, jeg veed, og som lettest kan gaae i Opfyldelse, Önsket, at det maa gaae hele den Norske Ungdom, nærværende og fraværende, studeret og ustuderet, ligesom det er gaaet mig, saa at, jo ældre den bliver, des fastere staaer den, som Fjeldene, i sin Kjærlighed til Gamle Norge og i sit Haab om det Ny Norge, der skal forsvare og forklare det Gamles Glands!
Talen ledsagedes af nedenstaaende Sang, der ligeledes var forfattet af Grundtvig, og som var betitlet:
Der er en Blomster-Tid,
Som deiligste Skjærsommer;
I hele Verden vid,
Paa Sletten og det høie Fjeld,
Den kaldes Ungdoms-Alder
Ved Glædens Kildevæld.
Der er i Nörreleed
En Ungdoms-Blomsterhave,
Og den gaaer op og ned,
Nu höit, nu lavt, paa Bölgeviis;
I Dal, paa Fjeld og Slette
Den bær i Sangen Priis!
Det er en Rosengaard,
Omgjærdet med Firklöver,
God Lykke de den spaaer.
Den er i gode Norners Haand,
Dens Vagt er Nordens Lover,
Dens Planter Nordens Aand!
Et Underværk er skeet,
Her under Nørrelide
Er Rosengaarden seet
At stævne over salten So,
Som Odin paa sin Ganger
At ride under Ö!
Höinordens Rosengaard,
Jo tiere den seiler,
Jo fastere den staaer,
Jo rigere er Rosens Flor,
Jo mere »liflig dufter
Den trindt i gamle Nord.
Professor Clausen udtalte sin Glæde over den Fremgang, de skandinaviske Moder havde havt siden 1845, og den Maade, hvorpaa de nu, i Sammenligning med dengang, bleve opfattede af Nordens Styrere. Pastor Grundtvig tog atter Ordet og ytrede:
Jeg har nylig læst de Norske Ordsprog af Ivar Aasen, og det med stor Fornöielse, saa jeg skal gribe denne Leilighed til at sende ham en venlig Hilsen, med Taksigelse baade paa egne og paa Ordsprogenes Vegne, og hvad der giver mig en god Leilighed til her at nævne den norske Sproggrandsker, det er hans Bemærkning, naar vi hernede siger: „som man raaber i Skoven, saa faaer man 
 
147
Svar," da siger de deroppe „som man raaber til Fjeldet, saa svarer det", og det kunde jo være haardt nok, hvis vi engang kom op at skjændes, men naar vi, som Gudskelov nu, og jeg haaber altid, taler hinanden venlig til, da er det jo ganske deiligt, hvad Ordsproget forsikrer os om, at vi mellem Fjeldene kan være visse paa at faae Svar som Tiltale, og at det gaaer Nordmændene ligesaa her i Skoven, det haaber jeg de har faaet gyldigere Beviser paa, baade idag og igaar, end jeg her kan give Dem.
Ja, skjönt jeg hverken har været med i Skoven, paa Soen, eller mellem Fjeldene ved denne Leilighed, saa er der dog især een Ting, hvoraf jeg slutter, at Fjeldboerne har faaet et sömmeligt Svar paa Tiltale fra Skovboerne, og det er, hvad jeg har læst i Aviserne om mine unge Landsmænd, at de ovre i Sverrig gav Böge-Kviste for Urte-Koste, thi i Blomster-Sproget kunde de i mine Tanker aldrig udtrykt sig heldigere, eftersom det jo er alle vitterligt, at Fjeld-Blomsterne er de allersmukkeste, saa dem kan man i Skoven slet ikke gjengjælde med Blomster, men, saavidt jeg veed, har Bogen det yndigste Lov, se dermed spirer Skoven det bedste den kan. Har mine Landsmænd derfor kun udtrykt sig ligesaa heldigt i Hjerte-Sproget, som i Blomstersproget, da er jeg vis paa, at vore norske Venner, naar de kommer hjem, vil sige i en god Mening, at „som man raaber i Skoven, saa faaer man Svar," og at Fjeldene vil stadfæste det med dem!
Kand. Holten udbragte en Skaal for Nordens Konger, Oscar I, og Frederik VIL Overlærer Vogt talte for Gemytlighed, der heller ikke manglede hos Nordmanden trods hans tilsyneladende kolde Ydre, og Prof. Monrad udtalte Nordmændenes Tak til Danskerne for deres broderlige Modtagelse i omtrent fölgende Ord:
Taleren kunde beklage, at det var faldet i en af de i enhver Henseende svageste Stemmers Lod at udtale de norske Studenters Taknemmelighed for den venlige Modtagelse, de havde nydt. Men han havde den Tillid til de danske Brodre, at de vilde vide at vurdere denne Taknemmelighed om den end ikke tolkedes af veltalende Læber. De vilde endog tage det som et norsk Charaktertræk, at der meentes meget mere, end der sagdes. Man tillægger i Almindelighed Norden denne Inderlighed, at Foleisen er for stor til at rummes af Udtrykket, at den derfor ligesom skjuler sig paa Dybet; det maatte da ikke glemmes, at Norge er det nordligste Norden. Saa mange Fortrin, Nordmændene end vare villige til at indrömme deres danske Brodre paa Grund af disses Traditioner i Kunst og Videnskab og deres lettere Samfærdsel med Tidens Culturbevægelser: Eet var der dog, hvori de ei vilde staae tilbage — Hjertelaget, Foleisens, Gemyttets Inderlighed og Varme.
Og skulde norske Studenter ikke fole varmt for Danmark, det kjære Broderland, og især for Kjöbenhavn, den gamle Kongestad, hvis ærværdige Universitet — som nylig var sagt — er en Mo-

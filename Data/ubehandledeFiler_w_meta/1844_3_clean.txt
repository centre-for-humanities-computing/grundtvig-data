En lærd Mand har for nylig, i Anledning af Nordens Aand, gjort samme Bemærkning om Aander, som de lærde Mænd saa tit i allehaande Anledninger, at det vel næsten maa kaldes classisk, den Bemærkning nemlig, at Aander er vanskelige at omgaaes og især at fange, og skiøndt jeg mener, at den Vanskelighed, de Lærde saa tit finder i at omgaaes med Aander, ligger i deres egen Aandløshed, saa maa jeg dog paa den anden Side strax indrømme, at det ganske rigtig hører til den Nordiske Aands, som til alle Aanders, Væsen, at den er vanskelig at fange. Vil man imidlertid, som de Lærde saa tit, derpaa grunde Tvivl om Aandens Virkelighed, da seer man let, det er saa tosset, som man ikke let snakker, uden at være afrettet til det, thi almindelig Menneske-Forstand siger os jo, at "Ordet" i vor Mund er ingenlunde mindre virkeligt end Munden, skiondt de Lærde dog aldrig har kunnet faae Fingre paa det, og at i det Hele, hvad der er virksomt, det er ogsaa virkeligt, enten man saa kan fange det eller ikte. Om der altsaa er en Nordens Aand, det vil sige, om der er en usynlig, en virkelig Livs-Kraft, der kan være fælles for Folkene i Norden, det beroer jo aabenbar paa, om en saadan virkelig yttrer sig, og da Ordet, som vi vel Alle maae vide, er Aandens naturlige udtryk, saa bliver jo Spørgsmaalet, om der er en egen Livs-Kraft i Nordens Tungemaal baade til, trods alle andre baade døde og levende Sprog, at herske i sin Freds, og til paa en egen Maade at aabenbare, oplyse og forklare hvad der er i Mennesket? Hvem der altsaa nægter Norden en egen Aand, der gaaer igiennem Historien, nægter dermed ikke blot Norden en eiendommelig Poesi, og et eget Billed-Sprog, men nægter det tillige et menneskeligt Tungemaal, thi saamange saadanne, som der er til, saamange fra hinanden kiendelige, uhaandgribelige Livs-Kræfter eller Aander maa der ogsaa være, naturligviis ikke i Modsætning til Menneske-Aanden, men til Aabenbarelse og Udvikling af den; men derimod kan man godt, uden at bryde Staven over Nordens Folk og Tungemaal, som aandløse Skygger af Andre, Paastaae, at de til en vis Tid har manglet Aand; og forsaavidt eiendommelig Livs-Kraft ikke har yttret sig, nødes man endog til at indrømme det. Hvis saaledes til en vis Tid enten Latin eller Tydsk, eller hvilket fremmed Sprog man vil nævne, gjaldt i Norden langt mere end Modersmaalet for Aandens naturlige udtryk og bekvemme Redskab, da er det klart, at Norden saalænge var, om ikte ganske aandløs, saa dog aandsfattig, men har Modersmaalet i den sidste Tid kongelig hævet sig og krævet Hylding af alt det Fremmede, der vil taales i dets Kreds, da har Nordens Aand dermed itte blot beviist sin historiske Tilværelse, men ogsaa sin kraftige Nærværelse, og da den nødvendigviis har Folket paa sin Side, Folket, der kun kan tiltales paa sit Modersmal, saa kan Seiren heller ikke noget Øieblik vare tvivlsom.
Da nu Modersmaalets Kæmpeskridt og seierrige Kamp med Snyltegæsterne, ligefra Aarhundredets Begyndelse, har været en vitterlig Sag i Norden, saa behøves der vist nok ingen ny Yttring af Nordens Aand til at bevise sin Virkelighed og Kæmpenatur, men den behovs stedse nye Yttringer baade til at vise Livs-Varigheden og til stedse klarere at lade see, hvad den fører i sit Skiold, og enhver saadan Kraft-Yttring vil da med det Samme tiene til at overbevise eller beskæmme alle dem, der fornægte Aanden, eller tvivle dog om dens Virkelighed.
Derfor vil jeg i Nordens Aand foreslaae en Yttring af den, som, naar den lykkes, vil i udmærket Grad giøre begge Dele, baade aabenbare og hædre Nordens Aand, og det er siet ikke Andet end hvad jeg formoder, man i hele Norden vil finde meget naturligt og kun undre sig over ei er stedt fer nu.
De nordiske Naturforskere har nemlig, som man veed, berammet et Mode for dette Aar i Christiania, og jeg forestaaer nu, at nordiske Vidskabsmænd af alle Fag, som føler der er Noget i Aanden og i Modersmaalet, som forbinder os inderligere med hverandre og med Nordens Folke-Stammer, end vi, med vor bedste Villie og billigste Erkiendelse af al Storhed, kan føle os forbundne med noget Fremmed, at de moder til samme Tid og Sted, og, foruden hvad der videnskabelig ligger dem nærmest, prøve aandelig at nærme sig hinanden og nedbryde alle de Skranker, der ikke har deres Grund i Vidskabens Natur og Menneskets Vilkaar, men i den barnagtige Grille, at noget Menneskeligt skulde være Mennesket vildfremmed og uvedkommende, eller at Natur og Historie, som modes i Mennesket, for at finde deres Forklaring, dog skulde være uforligelige Modsætninger.
En saadan fredelig Yttring af Nordens Aand vilde paa den ene Side bedre end de største Kæmpeflag, bevise dens Liv og Kraft, og paa den anden Side retfærdiggjøre dens Krav ikte blot paa Eiendommelighed, men paa verdenshistorisk Kald og Betydning, og vilde tilgavns beskæmme de Fremmede i og udenfor Norden, der endnu skvaldre, som om Nordens Aand, i vor Mund, enten var en Taage over Kæmpehøiene og en Dunst fra Moserne, eller vilde dog udelukke alt Menneskeligt, der ikte gik op i Nordens Historie.
Dette Forslag i Nordens Aand haaber jeg derfor virkelig vil finde Gjenlyd trindt i Norden, og hos det Skandinaviske Selskab finde venlig Understøttelse, thi at Selskabet skulde være saa nøisomt, som den lærde Taler, der fandt, det havde alt gjort Not, 
 
12423
om ei formeget, kan jeg saameget mindre troe, som Selskabet jo veed, det er endnu et sjeldent Lykketræf hos os, naar Nogen lærer Latin "i rette Tid", hvad dog selv den lærde Taler kalder Dannelsens Vilkaar, og et endnu sjeldnere, at Nogen lærer Dansk i rette Tid, hvad den lærde Mand, som aldrig har lært det, vist nok ikke lægger Vægt paa, men hvad han dog selv vil erfare hører til, naar man i Fædrelandet vil have Navn og Indflydelse udenfor den meget snevre Kreds, den "Latinske Stil" beskriver og den Philologiske Examen slutter.
Skulde imidlertid Timen ei endnu være kommet, eller Udførelsen stode paa uventede Hindringer, da er det mig dog lige Vist, at Forslaget er i Nordens Aand, og vil, lidt for eller senere, iværksætte sig selv, da levende personlig Vexelvirkning vil hos Nordens Vidskabsmænd blive en fælles Trang, og for deres Øine en Nødvendighed ikke blot til indbyrdes Forlig, men til Udvikling af den sande, alt Menneskeligt ikke blot udvendig men indvendig (ikke atomistisk men organisk, sige de Lærde) omfattende Nidstab, saa jeg kan let trøste mig, om end baade Latin-Skolen og Gravhøiene skulde knurre derover, og til Overflødighed bevise, at jeg fjender dem godt, og de kjender mig ikke engang slet, men flet ikke.
N. F. S. Grundtvig.

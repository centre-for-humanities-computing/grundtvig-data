Velkommen, Morgenrøde
Til Salighedens Dag!
Nu staae de op af Døde,
Som troe til Guds Behag,
Skal leve af Vorherres Ord,
Som Aandens Førstegrøde
Meddeler os paa Jord!
Guds Aand er Kraft-Beviset
Paa Daabens Gyldighed,
I Barne-Paradiset,
Hvor vi deraf ei veed;
Vort Sjælebad i Livets Flod,
Guds Naade være priset,
Sin Prøve godt bestod!
Han, som paa Jorden beiler
Til Troskab uden Svig,
Naar vi kun vil, beseigler
Vor Pagt om Himmerig;
Han døber med den Helligaand,
Paa Ord, som aldrig feiler
Han rækker os sin Haand!
Den Haand, som fra Afgrunden,
Hvor Syndens Sold er Død,
Os fører ind i Lunden,
Hvor Livets Lyst er sød,
Den forer os til Herrens Bord,
Med Hjertet og med Munden
At smage Naadens Ord!
Den Haand, med Bibelstaven,
Os trøster i al Nod,
Den lukker op Guds-Haven
For os i Liv og Død;
Engang den bryder giennem Sky,
Og vinker op af Graven
Vor Krop med Kjortel ny!
Den Haand hvert Hoved kroner
Med Evighedens Guld,
Som Jesus, vor Forsoner,
Paa Jord var tro og huld;
Med Frydesang der skabes da
Et Hav af Himmel-Toner,
Et fuldt Halleluja!
Halleluja for Haanden,
Som Hyrden os har rakt!
Halleluja for Aanden,
Som Ordet os har bragt!
Halleluja for Ærens Krands,
For Hvilen efter Vaanden,
For Glæden i sin Glands!
Frygt, mit Barn, den sande Gud!
Misbrug ei hans Navn og Bud!
Hellighold Vorherres Dag!
Ær Forældre uden Nag!
Skye Utugt og Vold og Mord!
Stjæl ei, vær ei falsk i Ord!
Flye Begærlighed paa Jord!
Vi paa den Gud-Fader troer,
Som Alt skabde med sit Ord,
Og paa Sønnen, Gud og Mand,
Præst, Profet og Konge sand,
Og paa Aanden med Guds Rost,
Som os læger for al Brøst,
Reiser op til Livets Lyst!
Fader vor i Himmelhavn!
Helligt være os dit Navn!
Lad os nær dit Rige see!
Lad din gode Vilje skee!
Fod os Arme! vær ei vred!
Os i Fristelse ei leed!
Frie os fra hvad Ondt Du veed!
Du, som os, af Naade stor,
Har gienfødt med Vand og Ord,
Hjelp, vi bær vor Christetnnavn
Dig til Ære, os til Gavn,
Holde troe vor Daabes Pagt,
Staae mod Fienden ret paa Vagt,
Faae med Synd og Deden Magt!
Mæt min Sjæl, o Jesus sød,
Med dit Legem: Livets Brød!
Vederkvæg mig, Frelser min,
Med dit Blods den klare Vin!
Tag din Bolig saa i mig,
At for evig jeg hos Dig
Være maa i Himmerig!
Guds Haand hvert Hoved kroner
Med Evighedens Guld,
Som Jesus, vor Forsoner,
Paa Jord var tro og huld;
Med Frydesang der skabes da
Et Hav af Himmel-Toner,
Et fuldt Halleluja!
Halleluja for Haanden,
Som Hyrden os har rakt!
Halleluja for Aanden,
Som Ordet os har bragt!
Halleluja for Ærens Krands,
For Hvilen efter Vaanden,
For Æren i sin Glands!

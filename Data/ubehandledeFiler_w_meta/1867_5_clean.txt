Det var i Arilds Tiden,
Hvor længe det er siden,
Det véd paa deres Baner
Kun Aser selv og Vaner,
Som talt har deres Aar;
Vi mindes kun en Vaar,
Da, vaagnende i Aanden
Med Hjærte-Liljevaanden,
Vi pønsed paa at kaare
Os Jordbund ny ad Aare
Og der, fra Slægt til Slægt,
At friste Skæbne-T ægt,
At mærke hvad der skete,
Og se, hvortil det ledte
Ved lønligt Visdoms-Drag
Til Nornernes Behag.
Det var vor Agt at bygge
I Nord, ved Tidens Ende,
Hvor, i sin egen Skygge,
Sig Vintersol mon vende,
Saa tit den rundt hvert Aar
I Dyre-Kredsen gaar,
I Nord, for alt at friste,
At leve med de sidste,
Og se, om der dog ej
Fra Døden var Udvej,
Fra Mulmets skumle Land
Mod Livets Avindsmand.
Forældrene, de kjære,
Som fødte os med Lyst,
Dem agted med os bære
Vi lønlig i vort Bryst;
Vi mægted kun at tage
Med Ømhed dem i Favn
I hvad end var tilbage
I deres Kjendings-Navn,
Som Guder og Gudinder
De Svæved for vort Blik,
I deres kjære Minder
De med os stod og gik,
De trøsted os i Vaande
Med dunkle Spaadoms-Ord,
Der, som en himmelsk Aande,
Os drev mod høje Nord,
Som der i tætte Skove
Og saa i Klippers Skjød
Med Held man turde vove
En Kamp paa Liv og Død.
Der gik et Sagn i Tiden,
Det gik fra Mund til Mund,
Om Kampen og om Striden
Af Mandeligheds Grund
Mod Thurser og mod Jætter,
Som haded Liv og Fred,
Ophidsed alle Vætter
Til Udyd og Fortræd,
Som avled efter Tykke
Hver Nat en ny Ulykke,
Som alt i Ungdoms-Alder
Skød Bane-Spyd til Balder,
Og haabed Thor at trætte,
Skjønt han var dem for stærk,
Saa Hammerslag paa Jætte
Var dagligt Kæmpeværk.
De tænkte og med Gluffe
At skade Odins Ry,
De haabed og at skuffe
Hans Vid med Rænker ny,
Men glad slog Harpen Brage
For Valhals Kæmpetrop,
Og spaaed om de Dage,
Da Odins Søn stod op,
Da Balder kom tilbage
Til Brejdablik fra Hel,
Livsalig, sejersæl,
Og fæsted Bo i Gimle
Paa vise Norners Raad,
Som ej tillod at skimle
Skjøn Frejas gyldne Graad;
De Sørged i det hele
For Fred og Enighed,
Hvor Sejren kunde dele
En sanket Menighed,
Som Aser og som Vaner,
Der brøde fælles Baner
Til ædel Tidsfordriv,
Til Helte-Ros og Liv,
Med Styrke og med Lempe
Alt Jætte-Skryd at dæmpe,
Al Trolde-Svig at sky
Og Glæden at forny.
Som hilsed Gude-Ætten
Engang paa Ida-Sletten
Med favre Venskabs-Ord
Ved gyldne Tavlebord.
Vi tog med os til Norden
En gammel Sagamand,
Som rejste rundt paa Jorden
Og samlede Forstand,
Den Gubbes Navn var Mimer,
Fordansket: Komihu!
Og det til Nød sig rimer
Med: Skerdermerendnu?
Han laved en Løvhytte
Sig under Ygdrasil,
Og aldrig han vil flytte,
Gaar det end broget til,
Thi bedre - det er Tingen -
En Tidende som saa
Ham huer, end slet ingen,
Saa Tiden gaar i Staa.
Det gav sig nys til Kjende,
Lord Stanley gav det Lyd,
At nu, mod Verdens Ende,
Var Kvækeri kun Dyd;
Derover Mimer brummed,
Og ved sit Skjæg han svor,
At tomt var Himmel-Rummet,
Naar Kamp ej stod paa Jord,
Og at Napoleon,
Om end han lod forfærdet,
Dog vel en Kæmpe-Haand
Nu lagde end paa Sværdet.
Det kommer derpaa an,
Det maa nu Tiden vise,
Om end sin sidste Tand
Derved den skal forlise,
Som det gik Hippias,
Da han ved Marathon
I Færd kom ret til Pas
Med Grækers Friheds-Aand;
Med os er og i Skare
Idunna, Brages Viv,
Paa Tid hun godt kan spare,
Ved kunstig Tidsfordriv
Hun med Guldæbler fine
Forynge kan hver Mine,
Forny da kan i Nord
Den gamle Rosenflor,
De prude Helteslægter,
De gamle Guld-Indtægter,
Med Skjalde-Kvad og Kvider,
Som frem med Dagen skrider,
Betaler gammel Gjæld
Og klarer sig i Kvæld.
Saa leved med de kjære
Vi alt totusend Aar,
Og hvad end er i Gjære,
Vi dog ej fra dem gaar ,
Vi med dem holder sammen,
Til Tiden gaar i Staa,
Og haaber da, med Gammen
Vi skal Tids-Maalet naa,
Det er den store Hvile,
Det er den lyse Kvæld,
Da alle Kilder ile
Til deres klare Væld,
Da alle Stammer stimle
Om deres Mærkesmænd,
Da alle Tider himle
Til Gyldenaar igjen.
Da lader Tiden skue
Hvad den, trods List og Vold,
Her under Himmelbue
Dog førte i sit Skjold,
Da skal man Forskjel kjende
Paa store Folk og smaa,
Paa hvad de har i Hænde
Og hvortil de kan naa.
Thi mange højt vel raged
Og efter Skyer greb,
Men faldt dog ned med Taget
Og borte med det blev,
Mens der var smaa, som groed
Jo længere, jo mer,
Fordi paa Gud de troed
Og tog mod hvad der sker;
Saaledes gaar i Verden
Det altid op og ned,
Og lykkes Levnets-Færden,
Det sker, før man det ved,
Saa ej om kloge Hjærner,
Og ej om stærke Ben,
Men kun om Lykke-Stjærner
Det gjaldt, den Sag er ren.
Skjøde-Barn af Glædens Dise
Lydt vel maa sin Lykke prise,
Og det var just jeg, Kong Skjold,
Bane-Drot i Hedenold,
Sællandsfarers Mærkesmand,
Som med Lykken drev i Land
Og med Sællands Bøg og Byg
Bagved Fladsaas Højderyg
Og med Skjoldunger i Lejre
Fødte til i Leg at sejre,
Fødte til med Lokker hvide
Gravens Kløft at overskride,
Skabte til i Kæmpevisen
Smilende at vinde Prisen,
Vinde Navn af Folke-Hyrder,
Lettere af Folke-Byrder,
Yndere af Folke-Fred,
Og hvem altid hued bedre
Kjendingsnavn af Folke-Fædre,
Ros for Ret og Billighed.
Det var først i mine Dage,
Efter gamle Brages Sage,
At til Danmark Sællands Ø
Sejled ned i Østersø,
Fandt imellem Bælt og Sund
En saa liflig Ankergrund,
At med Vilje hele Tiden
Ligget fast den har der siden;
Allerhelst ved Øresundet,
Skjønt i Østersø udmundet,
Trindt omringet af Løvsale,
Mylrende af Nattergale,
Gefion nu har det Lov:
Mageløst gik hendes Plov,
Aldrig glemt i Dannevang
Bliver hendes Havfrusang:
Aldrig, hvor den hørtes lydt,
Fattes Glædes-Budskab nyt,
Selv sig bær det Budskab frem:
Her er Folk e-Glædens Hjem!
Nu, naar alle Nordlys tændes,
Da tillige det skal kjendes,
Her er Folke-Livets Hjem,
Her er Skjoldet voxet frem,
Hvorved Sværdene maa sukke,
Hjærte-Rummet her i Vang
Blev og glædelig udvidet,
Avind holdtes godt i Tvang
Og blev jammerlig fornidet,
Godt til Kræfter kom det smaa
Og udfolded al sin Ynde,
Intet her blev skjult i Vraa,
Udelukt fra at begynde;
Derfor, hvor Velsignelsen
Paa det mindste Strømmed over,
Der den Frugten har igjen,
Saa af Bobler der blev Vover,
Og af Kristi Kjærlighed
Ingensteds i Ørkens Egne
Hersked der saa dyb en Fred
Paa de faa gjenfødtes Vegne,
Som paa Fredegodheds Grund
Ved det favre Øresund!
Derfor paa Krønikens sidste Blad
Prentes det skal, hvad Skjalden kvad
Ved den Snække, som af sig selv
Styred sin Kaas paa Tidens Elv:
"Frihed er bedre end Dynger Guld,
Var al Verden end deraf fuld!"
Jeg var en Rytter paa Odins Hest,
Jeg var den gamle Odins Præst,
Men jeg var Frejas Fostersøn,
Foer med hende til Hel i Løn,
Bankede paa ved Paradis,
Fik dog kun Svar paa Billedvis,
Da ved Synet af Edens Sol
Dødens Hane sprang op og gol,
Evigheds-Blomster saa jeg gro
Hinsides Hel og Gjallerbro,
Evigheds-Længsler og Heltemod
Aldrig i Livet mig forlod.
Kæmpe jeg maatte al min Tid
Med en Bedrager, som kom hid,
Kaldte sig Odin, var en Skalk,
Farved med Kridt og skrev med Kalk,
Sønderbrød Odins Vidne-Ring,
Smitted med Blod hans Gude-Ting,
Pillede Bark af Ygdrasil,
Gjorde af Kamp et Gjøglespil,
Gjorde af Frej og Freja Svin,
Gjorde af Aandens Verden Grin,
Gjorde af Glæden i sin Glans
Jættestuer til Elvedans,
Derfor ihjel ham slog jeg tit,
Kom med Utysket dog ej vidt,
Falskhed paa Skrømt kun sover hen,
Den kun for Alvor gaar igjen;
Asa-Thor med Mjølner rask
Vel hamred Skrymers Pandebrask,
Men lagde ham dog ej i Grav,
Han knap en Bule fik deraf,
Saa kun Alfader selv formaar
At tage Tal paa Falskheds Aar!
Jeg bragte med det danske Navn
Til Hjørring i Fønicers Stavn,
Og saa det lune jyske Vid,
Berømt i Nord fra Arilds Tid;
Fra den Dag under lukket Laag
Jeg kogte sej min Askekrog,
Og legte gal saa klogelig,
At Verden maa beundre mig
For hvad jeg gjorde, hvad jeg kvad
I Britte-Kongens Hovedstad,
Saa vel som paa den jyske Kyst,
Med Fenges Spejdere i Dyst,
Og med ham selv ved Drikkebord,
Til jeg beholdt det sidste Ord.
Amlet og Hamlet jeg kaldtes i Flæng,
Snurredes om som en opløben Dreng,
Er dog den samme i Aar som i Fjor,
Gaar fra mit Galskab, men ej fra mit Ord,
Snor mig fra Døden, hvordan hun ser ud,
Gjør, som hver Drot, til en Dronning min Brud,
Fører i Skjoldet alt hvad jeg har gjort,
Enten det saa kaldes smaat eller stort;
Stjæler man fra mig mit Skjold som en Ravn,
Dog af min Gjerning man faar ingen Gavn.
Jeg er den Mimer, som hører paa Vid,
Jeg er den Odin, som kjøber paa Tid,
Jeg er den Hejmdal, som dages engang
For at opmaale den dejlige Vang,
Jeg er den Kæmpe med Hoved til Sværd,
Som kun med Hoveder kommer i Færd,
Jeg er den Vækker, som blæser til Kamp,
Naar selv Basunen kun lyder ved Damp,
Jeg er den Kvaser, som revner af Kløgt,
Fordi ej mer han kan vorde forsøgt;
Derfor endnu jeg dog lever en Stund,
Lever om Kap med enhver Sladdermund,
Og maa vist leve, til Verden er brændt,
Thi næppe før bliver Sladderen endt,
Om jeg end baade paa Dansk og paa Tysk
Klarlig beviser, at Sandhed er Jysk;
Jeg er Begrebet om Løgn eller sandt,
Derpaa er Odins-Øjet mit Pant:
Alt hvad med Odins-Øjet man ser,
Om det ej skete, det sikkerlig sker.
Vermund, det er Lande-Værge
Paa en Mark, som mellem Bjærge,
Saa endog for alle Drotternes Drot
Klinger det liflig, og klæder ham godt.
Folke, det er ret udtolket:
Folket helt, og en af Folket,
Derfor er Folkeligheden i Nord
Netop det aller danskeste Ord.
Folke bar sin Drot Budstikke,
Var hans Avindsmand dog ikke,
Derimod var han en Tjener saa huld,
Tro som det allerfineste Guld.
"Drot!" han sagde, "nu til Lykke
Nemt er gjort et Mesterstykke,
Adils er landet med hele sin Hær,
Nu kan du prøve det lynende Sværd!"
"Du vist fødtes til den Ære
Fejdebud med Fynd at bære,"
Svarede Vermund med kongeligt Ord,
"Du finder altid en Plads ved mit Bord."
"Tak som byder! Luren brager,
Læskedrik mig dog behager!"
"Bæger af Guld med den klareste Vin,
Det," sagde Kongen, "er Læskedrik din."
"Bægret stik saa i dit Bælte,
Hed er Valen tit for Helte!"
- "Vel," sagde Folke, "en Dansker har Mod
Tørsten at slukke med aareladt Blod."
Kamp var fristet, Blod var rundet,
Fjenden flygtig, Sejer vundet;
Folke han sad paa en Tue saa rød,
Drak af sit Blod, som i Hallen det lød.
Derfor kvædes der med Rette
End paa Sønderjyllands Slette:
Folkeligheden har hjemme i Nord,
Den er det allerdanskeste Ord!
Saa sandt jeg er en Sællandsfar,
Født i de grønne Lunde,
God Lyst til Ro og Mag jeg har
Ved Bælte og ved Sunde.
Den bløde Seng og den dovne Dreng, de skilles saa nødig ad.
En Sællandsfar da var og vel
Prins Uffe, kaldt den spage,
Ham hued bedst fra Gry til Kvæld
I Askekrog at rage.
Den bløde Seng og den dovne Dreng, de skilles nødig ad.
Sin Mund han brugte kun til Mad,
Slet ikke til at tale,
Han Tyskerne ej ligne gad,
De har for Skik at prale.
Den bløde Seng og den dovne Dreng, de skilles nødig ad.
Men Uffe fik dog Munden op,
Da alt for højt bar Pralen,
Og saa med ét han sagde: Stop!
Saa der var Fynd i Talen.
Den bløde Seng og den dovne Dreng, de skilles nødig ad.
Kong Vermund sad paa Jellinggaard,
Han gik nu ned ad Bakke,
Med Æren bar han hvide Haar,
De tages lidt til Takke.
Den bløde Seng og den dovne Dreng, de skilles nødig ad.
Det Kongen var i Saksenland,
Han havde Lyst til mere,
Og altid var det for Kong Dan,
Han vilde helst regere.
Den bløde Seng og den dovne Dreng, de skilles nødig ad.
Han skikked Vermund Bud og Brev
Om Riget at oplade:
Du er forældet, saa han skrev,
Det for dit Land er Skade.
Den bløde Seng og den dovne Dreng, de skilles nødig ad.
Gjør du dig stiv, saa prøv en Dyst,
Skjønt du er blind tillige,
Lad Sønnerne, om de har Lyst,
Da slaas om Land og Rige!
Den bløde Seng og den dovne Dreng, de skilles nødig ad.
Ja, raabte Uffe, saa det klang
I Hallen som en Torden,
Det snart gjenlød i Dannevang
Og over hele Norden.
Den bløde Seng og den dovne Dreng, de skilles nødig ad.
Og jeg vil kæmpe en mod to,
For Skammen at aflægge:
To Dansker sveg den gamle Tro,
Mod én de kæmped begge.
Den bløde Seng og den dovne Dreng, de skilles nødig ad.
Nu graves Skræp af Mulde op,
Kong Vermunds gamle Klinge,
Den skulde Uffe med sit "Stop"
Nu djærv i Kredsen svinge.
Den bløde Seng og den dovne Dreng, de skilles nødig ad.
Kong Vermund sad paa Ejderbro,
Han selv sig vilde sænke,
Hvis ej den ene slog de to,
Thi da blev Danmark Enke.
Den bløde Seng og den dovne Dreng, de skilles nødig ad.
Men Skræp lød højt den første Gang,
Sig Gubben trak tilbage,
Og da fik Skræp sin rette Klang
Alt som i gamle Dage.
Den bløde Seng og den dovne Dreng, de skilles nødig ad.
De Tyske faldt, den Danske vandt,
Det kalder man at stoppe,
Og siden man det muligt fandt,
At Dansken sig kan oppe.
Den bløde Seng og den dovne Dreng, de skilles nødig ad.
Kong Halvdan, han i Hu var prud,
Og han var høj i Salen,
Og Ælnvig var hans favre Brud,
Han bejled djærv paa Valen.
Hans Dronning blev ham stjaalet fra
Af Finn, den falske Jætte,
I Norden der blev yppet da
En farlig Kæmpe-Trætte.
Det kvad de danske Skjalde om,
Det blev dem ej til Kvide,
Thi fast var Daners Herredom,
Det fik man da at vide.
Med Hnæf og Hengst i Søen stak
Nu brat den danske Flaade
At give Løn det Tyvepak
Paa gammel nordisk Maade.
Kong Finn var ræd, og han var fej,
Han kry var kun blandt Kvinder,
I Marken Stand han holdt da ej,
Men løb med blege Kinder.
Men Finn var falsk, og han var snu,
De Danske lod dem narre,
De tænkte vel, at Krager nu
Med Ravne lod sig parre.
Kong Finn ej spared stort at love,
Han vented, det kom snart igjen,
Han loved Guld og grønne Skove,
Og Fjenderne en trofast Ven.
Han gav dem Guld og grønne Skove
Og glatte Ord i Hobetal,
De satte deres Liv i Vove
Som Lensmænd i hans Finsborg-Hal.
Saa snart man fik de mørke Nætter,
Strax Ugler der i Mosen var,
Da lavedes der fine Retter
I alle Falskheds gyldne Kar.
Paa Borgen hørtes Larm og Bulder,
Man tænkte, det var Drapa-Færd,
Men brat, med Brynie paa Skulder,
Man saa den hele Finnehær.
Af Helte var kun Snese tvende,
Af Finner sagtens ti mod én,
Og da tre Dage var til Ende,
Da stod kun faa, den Sag er ren.
Den danske Høvding og hans Svende,
De alle nok fik Banesaar;
Af Friserne sig redded tvende
Med Hengest hjem til Borg og Gaard.
Det var en Vinter kold og lang,
Det maatte Finn vel lide,
Men Dronningen fra Danevang
Det voldte vist stor Kvide.
Da Vaaren kom, brat Hengest slog
Med Friser løs sit Fæste,
Kong Finn, som trodsed i sin Krog,
Ham vilde han nu gjæste.
Kong Finn, han fik sin Svig betalt,
Og det med Renters Rente;
De vendte op og ned paa alt,
De skjændte og de brændte.
Men Dronningen til Danevang
Hjemførtes nu med Ære,
Modtoges der med Kys og Sang
Af alle sine Kjære.
Og siden blev i Danevang,
Hvor Fruer kom til Sæde,
Den gamle Dronning Ælnvigs Sang
Omkvædt til Højtids-Glæde.
Og det var Halvdans Sønner,
De vandt sig begge Pris,
Men Roe dog og Helge
De vandt hver paa sin Vis.
Berømtest blev vel Helge
Som Viking trindt paa Sø,
Men Roe Folke-Fader
Som Drot paa Sællands 0.
Det Helge blev til Kvide
Og Bavta-Rune fin,
Han avlede Rolv Krake,
Og det med Datter sin.
Og Roe fristed Kvide,
Men efter Vaande Bod,
Med Grændel og hans Moder
Og Bjovulfs Heltemod.
Kong Roe i Sællands Skove
Sig bygged Hjorte-Borg,
Der sang han ud sin Glæde,
Der klaged han sin Sorg.
Om Grændels Trolde-Væsen
I Hjorteborgens Hal
Med favre Ord har kvædet
For os den Angle-Skjald.
I tusind Aar begravet
Laa Skjaldens Heltesang,
Men stod dog op til Lykke
Hos os i Danevang.
Da lærte vi at kjende
En Gote-Helt saa prud,
Han mødes med Stærkodder,
Men gaar uræd sit Skud.
Han med de bare Næver,
Foruden Skjold og Sværd,
Med Grændel vilde brydes,
Fandt ham ej Vaaben værd .
Han øved Kæmpeværker
I Række underfuld,
Han dræbte Dragen Stærkhjort,
Som ruged over Guld.
Det var hans sidste Gjerning,
Det kosted Livet hans,
Men kroned hans Bedrifter
Med Ærens Straale-Krans.
Dog, for sin Daad her nede
Han vandt ej ringe Pris,
Kong Roe ham rundt belønned
Paa Dane-Kongers Vis.
For Grændels Jætte-Skuldre,
Som med et Ryk han tog,
Kong Roe ham skjænked Smykker,
Som Øjne til sig drog.
For Grændels Hoved-Stykke,
Vel som et Bryggerkar,
Han løfted ham til Skyen
Og som lynslagen var.
Da Higelak hans Herre
For Merovinger faldt,
Da snart til Gote-Tronen
Blev Gote-Helten kaldt.
Han troned der i Vælde
Halvtredsindstyve Aar,
Til ham Ild-Dragen fældte
Med dybe Eddersaar.
Dog end paa Gotland findes
Der skal en Bjovulf s Grav,
Og der fra Glemsels-Dybet
Han stiger op ved Stav.
Saa stiger Nordens Helte
Her op nu, én for én,
Dem selv og hele Folket
Til Pris, den Sag er ren.
I Danmark har været en Fredegods Tid,
Hvis Mage ej saas i Norden,
Og kun hvor der lystes i Jesu Navn Fred,
Den andensteds saas paa Jorden;
Thi Freden er Perlen i Dannemænds Krans,
Som kæmpe og sejre til Lands og til Vands!
Om Fredegods-Tiden der gjordes et Kvad,
Om Freden og alle dens Sejre,
Mens Frode var Navnet paa Dannemarks Drot
Og Skjoldungen troned i Lejre,
Og Hjærtet kan føle i Dag som i Gaar,
Det var i det mindste tre hundrede Aar.
Af Fredegodskvadet er blevet et Sagn,
Og Saxo i Pennen det førte,
Det kalder nu Verden en Ammestu-Snak,
Men Danskernes Hjærte det rørte;
Og Nordmænd og Goter, naar de faar det lært,
De ogsaa det begge faar inderlig kjært.
Vel Fredegods-Sagnet var gaaet i Staa,
Da det paa Latin blev opskrevet,
Men tager nu atter til Bens om Land,
Da folkelig Dansk det er blevet:
Saalunde udspringer af Krønikeskrift
Nu hele den gamle Skjoldunge-Bedrift.
Konge Frode var først under Formynderskab,
Kun daarligt var Formynderskabet,
Troldhexen Gøtvor med Sønnerne tolv
Sig stilled dumdristig i Gabet;
Den Hex var et Ris, hver Søn var en Kjæp,
De ligned hinanden og alle hed Grep.
Dog snart kom to Brødre de Danske til Hjælp,
Og det var al Norden til Nytte,
Thi det var to Nordmænd fra Kragerø,
De Norske er aldrig forknytte;
Snild-Erik og Roller var Brødrenes Navn,
Og Fostbroderskab var dem begge til Gavn.
Paa Grepperne alle de snart gjorde Kaal,
Og Hexen de lod ikke leve,
De vakte hos Frode hans Skjoldung-Aand,
Og tro de som Guldet ham bleve;
Snild-Erik fik Gunnilds, Prinsessens Haand,
Og Frode fik Norriges Liljevaand.
Nu god nok var Freden, til Arngrim paa Jysk
Til Dankongens Datter mon bejle,
Snild-Erik ham lærte at bejle med Daad,
Saa Bønnen ham skulde ej fejle;
Om Sønnerne tolv kom der til at gaa Ord:
Angantyr med Brødre de kaldtes i Nord.
Til Tidende blev nu den huniske Krig,
Det var som en Strid med al Verden
Med Fjender i hundrede tusinde Tal,
Kun sent blev der Ende paa Færden,
Snild-Erik han styred dog alting saa vel,
At Frode blev Herre paa Mark og paa Fjæld.
Angantyr og Brødre nu Stor-Kampen holdt,
Navnkundigst i Oldtidens Dage,
Med Hjalmar og Orvar-Odd, to imod tolv,
Da Odd han blev ene tilbage;
Paa Samsø der ses ved det bølgende Hav
I elleve Høje Bersærkernes Grav.
En Kamp stod tillige, den var ej saa stor,
Men varer, til Verden faar Ende:
Hedin og Hogne de kæmpe hver Nat -
Stor Ild liden Gnist kan optænde -
Om Natten de kæmped, om Dagen man saa'
Med rødbrune Pletter kun Stenene graa.
Man siger, det tegner til Fred og Forlig,
Thi Hilde, som Kæmperne vækker,
Hun selv med sin Fader og Brudgom gjør Fred,
Neddysser, hvad end hun opægger,
Da hersker i Norden den dybeste Fred
Om Nat og om Dag, at forlystes derved.
Da lægges igjen der paa Vejene tre
Guldringe om Nat uden Vægter:
Ved Jelling, ved Lund og ved Tønsberg i Nord,
Og dog høres ej om Selvtægter,
Landsloven for alle er sikreste Værn,
Da maler Kong Frode Guldstøv paa sin Kværn.
Da maler Kong Frode sig Guldet som Mel,
Og Grotte man kalder Guldkværnen,
Men denne Gang findes en Hage derved,
Med Kunster da bryder man Hjærnen;
Dog Enden vel bliver, som tidlig fortalt:
Naar Guldet faar Ende, da maler man Salt!
Da Frode han døde med Fredegods Navn,
Da Sørged de Danske saa saare,
De vilde ej tro, deres Skytsaand var død,
Skjønt livløs han stivned paa Baare;
I hele tre Aar de ham bare om Land,
Men ved deres Graad ej tilbage kom han.
Da for dem sang Hjarne sit Fredegods-Kvad
Om Daaden og alle hans Dyder,
Og dermed da slukked han Danskernes Sorg:
Hans Ros, som vi elsker, den fryder;
Ved Værebro kasted de Frode-Høj op
Og Bavtasten rejste for Kongen paa Top.
Og Skjalden, som slukked den hulkende Graad,
De satte paa Dannemarks Trone,
Og aldrig var forhen, det spurgtes om Land,
I Brageløn givet Guldkrone;
Derfor skal om Danskerne kvædes i Kor
Af Skjaldene alle, som fødes paa Jord.
Kun Kvinden det ligner at lønne saa rundt,
Kun hun har til Skjaldene Kroner,
Derfor som en Kvinde skal Danskernes Folk
Lovsynges i smeltende Toner:
Saa længe som Aanden paa Jord kaldes Sol,
Skal Hjærtet og hyldes paa Dronninge-Stol!
Fredegods-Tiden var forbi,
Levede kun i sit Minde,
Krigs-Tiden var man da midt i,
Dronningen var da en Kvinde:
Baade i London og i Kjøbenhavn
"Lykke" det er den Dronnings Navn.
Herren og Fruen hver sit Sind
Har paa en mærkelig Maade,
Manden han nøjes godt med Skin,
Kvinden med: lønlig at raade,
Freja sidder i Karmen tam,
Løven trækker i Bjørne-Ham!
Lykken drejer i Venne-Vold
Alt efter Kvindernes Vane,
Lykken da og paa Kvindevis
Raader for Kæmpernes Bane,
Raadte saa for Stærkodders Kaar
T hans tre Gange Hundredaar.
Frode og Ingel, det var da
Navnet paa Konger i Lejre,
Alt som med dem holdt Goten Trop,
Plejed kun Dansken at sejre;
Ellers saa ved Kong Ingels Bord
Førtes paa Tysk det store Ord.
Det var en bagvendt Frode-Tid,
Goten det spurgte til Hjemmet:
Hin var forlokket og hin forført,
Kæmpen i Lejre var fremmed,
Guldsmedde der og Spillemænd
Dreve med Daarskab Tiden hen.
Rygterne er kun lidt at tro,
Øjnene ser paa det bedste,
Goten saa mangen mødig Sti
Traadte for Ingel at gjæste,
Kom da og saa', kun alt for sandt,
Nu sad til Højbords Tysk og Tant.
Goten da blev saa harm i Hu:
Ligt var det Kæmper i Norden,
Dronningen var af højtysk Byrd,
Nordisk for hende var Torden;
Guldsmedde da og Spillemænd
Rulled ad Gulv som Bolde hen.
Saa gik med Dansk det op og ned,
Skiftevis og med det Tyske,
Blødheden fulgte Tyskens Pral,
Goten var altid den brydske;
Hjærtet dog raadte, hvor det gik,
Lykke derefter Kæmper fik.
Sigrid hun var saa væn en Mø,
Og hun var til Dronning baaret,
Bejlere nok selvbudne kom,
Selvbudt kom Dronning-Kaaret.
Men Blyheden selv var Prinsessen.
Ottar han var en Bondesøn,
Men Konning i Ordets Rige,
Bejled i Løn til Bruden fin,
Han drømte sig hendes Lige.
Men Blyheden selv var Prinsessen.
Kongen han var en stille Mand,
Han vilde al Verden føje:
Den skulde have Sigrids Haand,
Paa hvem hun fæsted Øje.
Men Blyheden selv var Prinsessen.
Prinserne de vel Lanser brød
Og tæmmed de vilde Heste,
Øje Sigrid ej fæsted paa
Det værste eller det bedste.
Men Blyheden selv var Prinsessen.
Ottar han brugte favre Ord,
Hans Vaaben det var og Heste,
Sigrids Øjne dog vilde ej
Paa den eller hin sig fæste.
Men Blyheden selv var Prinsessen.
Kongen bar Navn af Jættebyrd,
Han artedes efter Ætten:
List var som Vold ham lige kjær,
Og Sigrid forraadtes til Jætten.
Men Blyheden selv var Prinsessen.
Ottar han ledte alt Landet rundt,
Prinsessen han fandt omsider,
Jætten gav Løn han som forskyldt,
Den samme til alle Tider.
Men Blyheden selv var Prinsessen.
Sigrid ham takked, kjønt maaske,
Men Øjne kom ej til Syne,
Over dem ruged som en Sky
Alvorlige Øjen-Bryne.
Men Blyheden selv var Prinsessen.
Det var i Viemose Skov,
Der boed en Ælvefrue,
Og Sigrid hun fanged i sit Garn,
Da vogted hun Gæs paa Tue.
Men Blyheden selv var Prinsessen.
Ottar han ledte Landet rundt,
Og Sigrid han fandt omsider:
Ælvemor Løn fik som forskyldt,
Den samme til alle Tider.
Men Blyheden selv var Prinsessen.
Sigrid hun takked, kjønt maaske,
Men Øjne kom ej til Syne:
Over dem ruged som en Sky
Alvorlige Øjen-Bryne.
Men Blyheden selv var Prinsessen.
Ottar han kvad en liflig Sang,
Som kvædet af Fugl i Lunde,
Sigrid takked ham, kjønt maaske,
Men skaaded ham ingenlunde.
Men Blyheden selv var Prinsessen.
Ottar han lod som ingen Ting,
Prinsessen han lod nu fare;
Hjem han hasted saa harm i Hu, -
Hvem beder den springende Hare!
Men Blyheden selv var Prinsessen.
Sigrid i Skoven vanked om,
Af Torne og Tidsler forrevet,
Langt var fra Folk og Gaarde hun,
Forvildet hun var vel blevet.
Men Blyheden selv var Prinsessen.
Sigrid hun kom til Ottars Gaard,
Hun var ikke god at kjende:
Hvem der til en har Øje godt,
Han tager ej fejl af hende!
Men Blyheden selv var Prinsessen.
Ottar og Moder hans saa snild
De lagde op Raad tilsammen,
Og der blev lavet til Bryllup brat,
Det tyktes alt Fryd og Gammen.
Men Blyheden selv var Prinsessen.
Brylluppet kom og Dagen gik,
Og Brudeblus kom til Stede,
Sigrid dem skulde bære ind,
Det var ikke alt med Glæde.
Men Blyheden selv var Prinsessen.
Sigrid hun mærked Ilden ej,
Men Blus dog spilled paa Finger;
Sigrid dog! raabte Ottar da,
To Øjne de fik da Vinger.
Men Blyheden selv var Prinsessen.
Sigrid hun havde nu gjort sit Valg,
Hun kaared Bonden og Skjalden,
Begge de sagde, hun kaared ret,
Hun bygged med Ørnen paa Halden.
Men Blyheden selv var Prinsessen!
Der var to ædle Konge-Børn,
Danmarks Due og Norges Ørn,
Som Tungen og Tanden
De elskede hinanden,
Hinanden de var tro;
For hinanden levede og døde de to,
De var to, de var ét, det var Habor og Signe!
Det er stor Harm at skille ad
Hvad sammen altid dog være gad,
Kun falske Bolviser
Det gjør og det priser;
Hinanden de var tro;
For hinanden levede og døde de to,
De var to, de var ét, det var Habor og Signe.
Og Habor, Norges Kongesøn
Havde i Døden dog kun den Bøn,
Sig først maatte hæve
I Galgen og svæve
Et Vidne om hans Tro;
For hinanden levede og døde de to,
De var to, de var ét, det var Habor og Signe.
Og Signe, Danmarks Liljevaand,
Bundet til Habor med Elskovs Baand,
Derpaa havde luret,
Stak Ild nu paa Buret
Til Tegn paa hendes Tro.
For hinanden levede og døde de to,
De var to, de var ét, det var Habor og Signe.
End Buret brænder i Dannevang,
Piabor han synger dertil sin Sang;
Det høres saa vide,
Som Snækker mon skride;
Hinanden de var tro,
For hinanden levede og døde de to,
De var to, de var ét, det var Habor og Signe!
Gyrithe var ene tilbage,
Der var ej af Skjoldunger fler,
Forbi var nu Kæmpernes Dage,
Hvad Skjaldene drømmer, det sker.
Dagen er aldrig saa lang, det bliver jo Aften engang.
Gyrithe dog fandt sig en Mage,
Som selv var af Skjoldunge-Æt,
Saa end ej i Efteraars Dage
Af Dagværket Solen er træt.
Dagen er aldrig saa lang, det bliver jo Aften engang.
Det var ej med Tyskernes Vilje,
Gyrithe blev Bjærg-Granens Brud,
Saa først maatte styrte paa Tilje
En Grib, som paa Jagten fløj ud.
Dagen er aldrig saa lang, det bliver jo Aften engang.
En Kongesøn fødte Gyrithe,
Der Harald blev kaldt Hildet an:
Det saas i Kæmpernes Midte,
At ogsaa af Slægten var han.
Dagen er aldrig saa lang, det bliver jo Aften engang.
Han ogsaa blev gammel af Dage,
Man siger, af Dagene træt,
Saa efter den Skjoldunge-Sage
Forældet blev Skjoldungers Æt.
Dagen er aldrig saa lang, det bliver jo Aften engang.
Dog, snarere kom Ragnaroke
Til Heltes - som Asernes Æt,
For Odin paa Valen gik Loke,
Han blev ej af Tveheden mæt.
Dagen er aldrig saa lang, det bliver jo Aften engang.
Og Loke, som det var hans Vane,
Han saaed blandt Frænderne Splid,
De mødtes paa Kæmpernes Bane,
Da yppedes Braavalla-Strid.
Dagen er aldrig saa lang, det bliver jo Aften engang.
Og Kæmperne alle i Norden,
Som end havde Hænder paa Skaft,
De vakte en rullende Torden,
Som aldrig man før havde haft.
Dagen er aldrig saa lang, det bliver jo Aften engang.
Der Blodet og rulled i Strømme,
Det nu var til Norners Behag,
Sig Kræfterne skulde udtømme,
Som før førte Asernes Sag.
Dagen er aldrig saa lang, det bliver jo Aften engang.
Nu Tiderne skulde omskiftes,
Nu skulde gaa Naade for Ret,
Forsoning der skulde nu stiftes,
Af Birtings-Bad Himlen var træt.
Dagen er aldrig saa lang, det bliver jo Aften engang.
Selv Loke for Odin paa Valen
Han gjorde mod Hildetan Svig,
Nu Ravnen sig skjulte med Svalen,
Og Uglen ej mer skreg for Lig.
Dagen er aldrig saa lang, det bliver jo Aften engang.
Og Braavalla-Slaget i Norden,
Det har gjennem Tiderne Døn,
Som Ragnaroks rullende Torden,
Saa længe som Skoven er grøn.
Dagen er aldrig saa lang, det bliver jo Aften engang.
Paa Runamos Aase de flade
Der sloges de Runer i Flæng,
Som, naar de aftegnes paa Blade,
Afmaler os Kæmpernes Seng.
Dagen er aldrig saa lang, det bliver jo Aften engang.
Der tvistes i Sælland og Skaane
Om Retten til Ros og til Land,
Men baade for Sol og for Maane
Sig hviler dog der Hildetan.
Dagen er aldrig saa lang, det bliver jo Aften engang.
Stærkodder han sang da forældet
Som Svanen sin Dødningesang;
Fuldofte vel Maane har kvældet,
Dog ej den forstummed i Vang.
Dagen er aldrig saa lang, det bliver jo Aften engang!
Da Aserne stærke og høje
Og Vanerne favre og milde
Ej mer stod for Sjælenes Øje,
Se, da fore Tankerne vilde,
Da Jættehjem oftest de gjæsted.
Saa gik det nu Havelok Dane,
Han dømtes til Kokkedrengs-Kaaret,
Skjønt siden det viste hans Bane,
Han var dog til Kongesøn baaret.
Nu Tankerne fore saa vilde.
Kong Gorm han vel arved en Krone,
Men Sværdet han kunde ej bære,
Han havde ej Ro paa sin Trone,
Han vilde af Jætterne lære.
Nu Tankerne fore saa vilde.
Han havde vel hørt det fortælle,
At Thor drog til Gejrrodsborgen,
Men ej, at han der kom i Fælde
Og mødte kun Faren og Sorgen.
Nu Tankerne fore saa vilde.
Det sagtens var en Engellænder
Den Adelfar, Kongens Raadgiver,
Han ænser ej Folk eller Frænder,
Paa Lykke og Fromme han driver.
Nu Tankerne fore saa vilde.
De sejled i Ny og i Næde,
Kom hartad til Verdens Ende,
De havde deraf liden Glæde,
Men vilde dog Næsen ej vende.
Nu Tankerne fore saa vilde.
De sejled til Mulm og Mørke
Ud fra de Klipper golde,
De havde omkring sig Ørke,
Det maatte vel Frygt dem volde.
Nu Tankerne fore saa vilde.
I Gejrrods Jættestuer
Der var kun haarde Bænke,
Der var kun stygge Fruer,
Men nok af Svig og Rænke.
Nu Tankerne fore saa vilde.
De Jættekvinder stygge,
Som vilde Thor forraade,
De skrutted endnu Rygge
For As-Thor paa en Maade.
Nu Tankerne fore saa vilde.
I Gejrrods-Trolds Indvolde
Alt gjennem mange Tider
Staalstangen den iskolde
Kuldslaaes vel omsider.
Nu Tankerne fore saa vilde.
Vel gyldne Horn og Smykker
Stor Skjønhed med sig førte,
Men kun dog til Ulykker
For alle, som dem rørte.
Nu Tankerne fore saa vilde.
Til Vejrs saa sprang de Trolde
Og tog med Hyl til Mæle:
Kom hid I Tyve bolde
For frækt os at bestjæle?
Nu Tankerne fore saa vilde.
Da maatte sig skjærme og skyde,
Hvo Livet endda vilde friste,
Der sused med Pile og Spyde,
Slet ingen bedre Raad vidste.
Nu Tankerne fore saa vilde.
Der kom da til Danmark tilbage
Kun faa af trehundrede Svende,
Men stoltelig gik dog en Sage
Om Rejsen til Alverdens Ende.
Nu Tankerne fore saa vilde.
Af Udenlandsrejser, des værre,
Det blev dog slet ikke den sidste,
Her efter, gid de blive færre,
Saa ikke vor Lykke vi friste!
Nu Tankerne fore saa vilde.
Gid helst nu igjen vi blev hjemme,
Det sikkert os selv var det bedste,
Da selv vi vor Sag kunde fremme
Og hjælpe i Nøden vor Næste.
Nu Tankerne fore saa vilde.
Vel smager os fremmede Retter,
Men ilde de tjene vor Helsen,
Saa Adelfar rettelig gætter,
Vi maa dem betale med Pelsen.
Nu Tankerne fore saa vilde.
I Dannemarks dejlige Vænge
For os gror end Bøgen og Bygget,
For os dufter Blomster i Enge,
For os synger Fuglen omskygget.
Nu Tankerne fore saa vilde.
Naar derfor kun Fædrene-Aanden
Sig melder for os med Nord-Visen,
Og naar da kun Liljevaanden
I Kysset den Aand rækker Prisen:
Da Tankerne atter sig samler!
Efter Ungdoms-Sværmeriet,
Farten vild til Gejrrods Gaard
Konning Vildered indvied
Til sin Mag sin Manddoms Aar.
Hundred Daler faar aldrig Ende.
Æd og drik, gjør dig tilgode,
Det var til sin Sjæl hans Ord,
Altid han var vel til Mode,
Naar til Gavns kun bar hans Jord.
Hundred Daler faar aldrig Ende.
Men da Lokkerne blev hvide,
Brynene blev askegraa,
Da gad Vildered nok vide,
Hvorhen Sjælen skulde gaa.
Hundred Daler kan snart faa Ende.
Selv ej havde Lyst at fare
Kongen atter Galeas,
Ledte i sin Tjenerskare
Om en Sjæl til den Sejlads.
Hundred Daler kan snart faa Ende.
Tjenerne som deres Herre
Døsed helst i Ro og Mag,
Det er altid kun de færre,
Som i Møje har Behag.
Hundred Daler kan snart faa Ende.
Derpaa peged alle Fingre
Nu paa Torkel Adelfar,
Han i alles Øjne ringre
Netop for sin Travlhed var.
Hundred Daler kan snart faa Ende.
Kongen vilde det udfritte
Hos sin Afgud: Udgaards-Lok,
Hvor hans Sjæl vel kunde hitte
Herberg godt og sikkert nok.
Hundred Daler kan snart faa Ende.
Torkel sejled i Nordhavet
Did, hvor Udgaards-Ørken laa,
Fandt Afguden der begravet
I en Hule sorteblaa.
Hundred Daler kan snart faa Ende.
Han til Svar fra Dødninghjemmet
Trak af Lokes Skjæg et Haar,
Stanken deraf styg og fremmed
Fulgte med til Kongens Gaard.
Hundred Daler kan snart faa Ende.
Torkel kom med Nød og Næppe
Som en enlig Stork til Bys,
Fuldt af Mørke maalt hans Skjæppe
Fulgte dog et lille Lys.
Hundred Daler kan snart faa Ende.
Lyset kaldtes Kristendommen,
Skinned fra Øst, hvor Sol stod op.
Fører til Sjæle Pas i Lommen,
Saa dem i Sky ej møder Stop.
Hundred Daler kan snart faa Ende.
Vildered døde dog af Stanken,
Fulgt fra Udgaard med Lokes Haar,
Men det i Mark blev lyst ved Tanken,
Til det solklare Tusindaar.
Hundred Daler kan snart faa Ende.
Dog i vort sidste Vilderede
Sandheden først kom ret for Dag,
Oppe først da, saa vel som nede
Blev Oplysningens Folke-Sag.
Hundred Daler kan snart faa Ende.
Da hos os var Kristendommen
Som et udslukt Lys hartad,
Sjælen dog i Alderdommen
Nok sin Skæbne vide gad.
Hundred Daler kan snart faa Ende.
Som en Adelfar da pløjed
Sagas Præst det vilde Hav,
Vinter-Vejr og Storm han døjed
Med sin ene Fod i Grav.
Hundred Daler kan snart faa Ende.
Guds-Fornægtelsen var Stanken
Af det stygge Afguds-Haar,
Kristendommen var Lys-Tanken,
Fulgt med Torkel fra Udgaard.
Hundred Daler kan snart faa Ende.
Stanken kvalte Vildereden,
Som var ikke Livet værd,
Lyst der blev i Nørreleden
Til et gyldent Tusindaar.
Efter Vildereden Ry
Fik en Konge-Moder ny,
Som skal aldrig gaa ad Glemme,
Det var Tyre Dannebod:
Kvindelist og Mandemod
Ses paa Marken godt at stemme.
Himlens Mand og Jordens Viv,
Kristendom og Folkeliv
Samledes i Ægteparret,
Timeligt og evigt Gavn
Enedes i Jesu Navn,
Kyssedes i Døbe-Karret.
Midt i Vilderedets Tid
Kom en Klosterbroder hid
Med en slukket Brand fra Baalet,
Bar til Folk i Danevang
Julebud og Julesang
Klar paa Modersmaalet.
Julen nys for os med Fryd
Fik til Lykke Engle-Lyd,
Dermed fik vi Øre
Til paa ny om Danebod,
Kvindelist og Mandemod,
Sagn med Lyst at høre.
Kristendom og Folkeliv
Enes godt som Mand og Viv,
Korsets Tegn og Kirke
Som hos Tyre Dannebod
Kvindelist og Mandemod,
Daab og Dannevirke.
Kristne vilde Danevang
Kun med Sværd og Klokkeklang
Henrik Fuglefænger;
Men før ret han saa sig om,
Mødte selv han Kristendom,
Sang: for dig jeg stænger.
Saa med Sang det gaar paa ny,
Deraf skal om Land gaa Ry,
Tysken maa vel taal'et:
Selv sig kristned Danevang,
Kvæder lydt sin Paaskesang
Klart paa Modersmaalet.
Tveskjæg var mit Øgenavn,
Ej til Ære, men til Gavn
Skjægget mit var tveget:
Skjægget paa min ene Kind
Lignede mit Hedning-Sind,
Var som det mit eget.
Skjægget paa min anden Kind
Lignede det Krist en-Sind,
Som jeg fik med Tiden:
Nornen med sin haarde Tugt
Fik omsider med mig Bugt,
Gav mig Tro for Viden.
Med min Fader holdt jeg Krig,
Siger man, om Troen,
Sagtens kæmped hver for sig,
Som to Ben om Skoen.
Snart jeg kom i Fangenskab,
Snart var jeg landflygtig,
Toke trindt paa Land og Hav
Var mig Hjælper dygtig.
Paa min Faders Bud han skød
Pil til Sønnens Isse,
I min Faders Bryst han skød
Anden Pil til visse.
Danekonge dog til sidst
Blev jeg med de bedste,
Højere dog skrylled vist
Sønnen min, den næste.
Mange Aar paa Anguls 0
Slog jeg ned for Fode,
Maatte sammesteds og dø,
Haabløs, som man trode.
Deri fejled, Gud ske Lov,
Dog de lærde Klerke;
Jeg i Sællands Bøgeskov
Planted Korsets Mærke.
Sællandsfaren han holdt fast
End ved gammel Vane,
Hørte dog med heldigt Kast
Gál af Edens Hane.
Det god Pope var, min Præst,
Som bar Jærn det røde,
Viste, at den Tro var bedst,
Hvorfor Jesus døde.
I den Tro jeg er og død,
Medens Sællands Kaage
Bærer endnu hvid og rød
Korsets Danebroge.
Knud den store, Danedrot,
Ene om den Ære,
Blev i Verden husket godt,
Har dens Ros at bære;
Men til Dannemark for stor,
Dansken ej om ham ét Ord
Verden har at melde.
Om han kjøn var eller grim,
Undgik Danskens Blikke,
Det vel Sællandsfaren Timm
Ænsed heller ikke,
Og det var dog ene ham,
Som til Ære, og ej til Skam,
Her gav Knud sit Rygte.
Thi hos Saxo Sællandsfar,
Danskens Pennefører,
Af sig selv om Knud den har
Kun hvad Timm tilhører;
Ham, den danske Bondemand,
Hæved Knud til Adelstand,
Det er Tomands-Ære!
Det var i et Hovedslag
Mellem braadne Pander,
Det var paa en Sommerdag:
Borte blev vort Banner!
Slukt var Danehærens Ild,
Stille stod den ellevild,
Var som Fugl paa Flugten.
Sælandsfaren var ej sen -
Timm jeg skulde sige -
Brækked af en Bøgegren,
Fuld af Maj tillige,
Raabte saa med Tordenrøst:
Hør mig dog: fra Vaar til Høst
Maj er Markens Banner!
Danehæren hørte ham,
Fulgte ham tillige,
Skyed som en evig Skam
Mark og Maj at svige:
Derved Knud fik Engeland,
Derfor Timm blev Adelsmand,
Det var Tomands-Ære!
Adlet blev med Banner-Navn
Bonden, Sællandsfaren,
Adlet blev i Kjøbinghavn
Hele Borger-Skaren,
Adlet blev i Syd-Jylland
Hele Danmarks Bondestand,
Det er Folke-Æren!
Derfor skal med Runebaand
Daneskjalden binde
Fast til Danskens Lykkehaand
Knud den Stores Minde:
Lykke-Haanden fandt i Lund,
Lykke-Haanden fandt i Mund
Maj til Markens Banner!
Hvad den taber, kan igjen
Lykkehaanden finde,
Som den fandt og vandt igjen
Knud den Stores Minde;
Tabe kan dog Nordens Aand
Ej den danske Lykke-Haand,
Folkeærens Banner!
Mellem Norges Bjærge mange
Dovre rejste sig mod Sky,
Og Smaakonger, som Smaabjærge,
Kappedes om Rang og Ry;
Derfor Norge hed i Norden
"Kæmpers Fødeland" paa Jorden.
Hvor der er saa høje Bjærge,
Slaar og Hjærtet høje Slag,
Paa Krogkleven og Hornelen
Mærkes det den Dag i Dag,
Derfor Harald, under Sporen,
Overkonge blev i Norden.
Født han var til Nessekonge,
Som saa mange sønderpaa,
Dog hans Fader Halvdan Svarte
Mængden over Hoved saa,
Og hans Dronning Ragnild drømte
Altid om det mest berømte.
Ragnild drømte om en Stamme
Voxet høj i stakket Tid:
Grøn og rød den var i Midten
Men i Toppen klar og hvid,
Bred den skygged og med Vælde
Over alle Norges Fjælde.
Islands Skjalde tyded Drømmen
Paa Haarfager og hans Æt,
Som i Blomster stod paa Valen,
Vandt til Norge Odelsret,
Saa' i Toppen Martyrkransen
Straalende med Helgenglansen.
Islands Skjalde, Norges Tunger,
Var kortsynede de end,
Tog ej fejl af Norges Hæder,
Men kun af dens Mærkesmænd,
Og for tidlig Norges Paver
Kroned i de to Olaver.
Sikkert dog, naar Tiden kommer,
Naar sig topper Ygdrasil,
Bærer Norges Fjælde Blommer,
Spruder Dovre Lys og Ild:
Da i Kreds af hvide Birke,
Skinne skal den norske Kirke.
Dog, fik i Haarfagers Dage
Norge Nys om Kristentro,
Dog endnu i Skiringshallen
Kunde ingen Palmer gro:
Var end Grenene løvfagre,
Røde var dog Rod og Agre.
Mange var Haarfagers Sejre,
Størst dog den i Bukkefjord,
Som med Kvad af Horneklove
Spurgtes i det hele Nord,
Kasted Glans paa Haralds Krone,
Odelsret til Norges Trone.
Dog paa Kronen kasted Skygge
Harald selv med Odels-Ran,
Alt for nærig vilde være
Han alene Odelsmand;
Med et Nordmands-Folk af Trælle
Dyrekjøbt var Haralds Vælde!
Dog var i de stive Nakker
Der en Kraft, som svigted ej:
Over Havet Snækker mange
Fandt til Ros og Odel Vej,
Dem til Frihed blev indviet
Færø, Island, Normandiet.
Ingulf og hans Ondvægs-Suler
Drev i Land ved Rejkjavig,
Rolv sig smedded Hertugkrone
I Nordvest i Frankerig,
Blev Stamfader til den Kæmpe,
Der ej foer, som Knud, med Lempe
Det var just hans Eftermæle,
Han ej England tog til Viv,
Ved Bandsættelse af Aanden
Han udpinte Anglers Liv,
Gjennemborede med Staalet
Hjærterne og Modersmaalet.
Robert Korthos, Røversønnen,
Gjorde vel ved Jordan Bod,
Glimred under Korsets Mærke,
Holdt med Korsets Helte Fod;
Men Normannen dog forinden
Mindedes kun Nordenvinden.
Kun Islænderen hin stærke
Og den ædle Færøbo
Holdt paa Nordens gamle Mærke
Og ved gamle Nordens Tro,
Holdt i mange Skudaar stive
Nordens Kvad og Sagn i Live.
Det den høje Tid at frede
Var om Nordens Minde-Flok,
Thi i Munke og Bersærker
Snart de fik nu Fjender nok;
Men i Islands Saga-Borge
Sejer vandt det gamle Norge.
Det er sagt om den Haarfager,
Han i sine Drengeaar
Flygted for sin Faders Vrede
Op til Dovres Jættegaard,
Som med Halvdans Kost til Julen
Kræsed op for sig i Hulen.
Den Gang lærte ham vel Dovre
Som han selv sig til at kry,
Rane fra det høje Norge
Baade Odelsret og Ry: -
Allenfals af alle Kræfter
Stiled siden han derefter.
Fra Norges Klipper i Børnesko
Man ledte mig til det fjærne,
Til andre Skyer og anden Tro,
Der tændtes min Lykkestjærne.
I Engeland hos Kong Adelstan
Opfostredes jeg til min Lykke,
Opfostredes til en kristen Mand,
Velsignet i Lys og Skygge.
Jeg gjæsted Norge en Gang i Vaar,
Da grønnedes Birkelunden,
Jeg leved der mange glade Aar
Men daarlige dog i Grunden.
Min Fader fra Folket tog Odelsret,
Jeg gav dem den alle tilbage;
Jeg skikked i Riget Lov og Ret,
Og det gav dem liflige Dage.
Men Kristendommen, jeg førte med,
Den lod de mig helst beholde,
Den fandt ikke der et Blivested
I Hjærterne haarde og kolde.
Og da omsider jeg voved paa
Til Tro og Daab dem at kue,
Da vilde de før ihjel mig slaa
End bøje sig for Vorfrue.
Thi sørger jeg ej for mit Dødefald,
Men vel for mit Eftermæle;
Thi Skjalden viste mig til Valhal
Med andre Hedningesjæle.
Vel Ejvind mig gav et Lov saa godt,
Som Søn kunde Fader give,
Men det mig tyktes kun til Spot,
Da jeg ikke mer var i Live.
Jeg hører dog nu, til Trøst vel sen,
At ikkun med Ordene gode
Er Kristendom baade sund og ren,
Gjør Hjærterne vel til Mode.
Man siger, jeg ypped en Gjerning god,
Som den Herre-Krist har velsignet,
Saa sige jeg kan med et frit Mod:
Den ypperste lidt jeg dog ligned.
Vel kan jeg ej for Guds Dom bestaa,
Saa Salighed er os en Gaade,
Men dog kan jeg Salighed opnaa
I Frelserens Navn af Guds Naade.
Ogsaa jeg var født og baaret
Af den gamle Kæmpeaand,
Havde til min Ven udkaaret
Draget Sværd i Kæmpehaand:
Intet Under, at, trods Daaben,
Højt jeg bar mit gamle Vaaben!
Langt fra Hjemmets Kyst forslaget
Ned jeg sank i Trællestand,
Blev i Garderig opdraget
Til en Trælle-Høvedsmand,
Lærte i den Kæmpeskare
Blod at spilde mer end spare.
Hjem jeg kom til gamle Norge
Som navnkundig Vikingsdrot,
Vel bekjendt paa Anglers Borge,
Altid paa min Snække flot;
Hakon Jarl da sad ved Roret,
Førte Stads ved Kongebordet.
Trønderne, skjønt ham hengivne,
Husked dog Haarfagers Æt,
Følte deres Arme stivne
Under Asers Odelsret,
Havde Lyst til nyt at prøve,
Kongers Arbejd stolt at øve.
Som et Lyn jeg kom og svandt,
Blev dog varm i Sædet,
Venskab mest og Fjendskab fandt
Jeg i Kirkestrædet;
Somme jeg til Kirke drev,
Fler med gode Ord henrev
Og med Gunst og Gave.
Erling Skjalgsøn var min Maag,
Han var kun en Herse,
Han lod sig til Kirke dog
Og til Daab ej perse;
Men for Gunst og gode Ord
Hylded mig som Slægt i Nord,
Æt af Horde-Kaare.
Nid'ros var mit Yndlingssted
Mellem Norges Klipper,
Lykken der jeg havde med,
Tænker ej, det glipper:
Trondhjem, før de skilles ad,
Vorder Norges Hovedstad,
Kirkebjærg i Norden.
Tyre var min Dronning god,
Lunefuld til Tider,
Barnebarn af Dannebod,
Trøstesløs omsider,
Da hun misted mig og alt,
Hvor det først og sidst kun gjaldt
Hendes Morgengave.
Sundets Navn jeg nu har glemt,
Hvor jeg slemt blev sveget,
Men det Mundheld har jeg gjemt,
Som var mest mit eget:
At for alt paa Jorderig
Raader Gud i Himmerig,
Ingens Pil og Bue!
Helgennavn og Martyrkrone
Var hvad helst jeg vinde gad,
Voved derfor Norges Trone
Mod mit Folk paa Stiklestad,
Derom drømte jeg den Morgen,
Sol stod op med Landesorgen.
Thormod Kulbrynskjald det meldte,
Sjungende i Bjarkemaal,
At mig mellem Nordens Helte
Skjænket var Rolv Krages Skaal,
Saa jeg i mit Eftermæle
Trone skulde over Sjæle.
Det var Overtro i Grunden,
Det var romersk Helligdom,
Himmelfart i Præstemunden,
Som mit Navn kun slet bekom,
Thi da Sol steg op af Havet,
Brat det blev i Mulm begravet.
Dog i Norge Jærtegn skete
Ved mit Skrin i Nidaros,
Dèr end Staklen det helbredte
Ved min Baare, til min Ros,
Gjorde mellem hvide Birke
Vidt berømt da Trondhjems Kirke.
Mig fordrev vel Knud hin Rige
Med sit danske Angler-Guld,
Maatte for min Skygge vige
Dog, da jeg laa under Muld,
Maatte og min Søn forsone
For mit Drab med Danmarks Trone.
Det sig altid skal gjentage
Som Gjengjældelse i Nord,
Naar vort Norge tør indtage
Danskerne med favre Ord:
For det Aag, de os paaliste,
Aabenlyst de Fald maa friste.
Dog, som Magnus, er den gode
Paa Nordslette Norges Drot,
Elskes der næst efter Frode,
Værger og mod Tysken godt,
Under helst den folkelige,
Trods Farbrod'ren, Danmarks Rige.
Derfor skal min Saga læses
Mer paa Sletten end paa Fjæld,
Af en Dane-Skjald udblæses
Som et Værk til Nordens Held,
Som et Mundens Mesterstykke,
Født til tvende Rigers Lykke!
Som den første Nordmand Sværdet
Lydt jeg svang i Maglegaard,
Havde Tyrker nær forfærdet,
Alt i mine Ungdoms-Aar,
Var og nær i Alderdommen
Rov-Normannen forekommen.
I min stolte Middelalder
Trodsed jeg med "Øde-Land"
Ejnar Bueskyttes Skvalder,
Sejrede paa Fjeld og Strand,
Bejlede med Lyn og Torden
Til Stolkonge-Ry i Norden.
Lykken famler tit og fejler,
For den er af Kvindeart,
Derfor Svend som min Medbejler
Fik deraf en Broderpart,
Skjønt paa Havet ved hvert Møde
For sit Mod han maatte bøde.
Man fortalte, skjønt man fejled,
At en Gang fra Danmarks Kyst
To om Kap til Trondhjem sejled,
- Jeg og Olav med god Lyst
Og at Olav da i Vælde
Gjennemsejled Norges Fjælde.
Det er kun et Kloster-Rygte
Lavet af det lille Sagn;
Ejner, som den tomme Lygte,
Skinne vilde helst hos Magn,
Medens jeg med Norges Krone
Hasted hjem til Norges Trone.
Lastet har man Egennytten,
Som er dog os alle næst,
Da jeg fældte Bueskytten,
Der mig skrift ed som en Præst:
Ingen Drot dog ødsler Naade
Paa hvem over ham vil raade.
Ledig glimred Englands Krone,
Drog mig did med "Ødeland",
Da sig vælted op paa Tronen
Undersaattens Ligemand,
Vandt kun der ved Stanford-Broen
Syv Fod Jord til Gravsted-Roen.
Man mig kaldte Haarde-Raade,
Og min Haand var barket vel,
Men af Hellig Olavs Naade
Levedes ej godt paa Fjæld:
Fo'r vel Norges første Kæmpe
Mer end Sidstemand med Lempe?
Med mig slutted Kongeraden
Af den rette Ylfing-Æt,
Da og skifted Hovedstaden,
Bergen kræved studs sin Ret,
Fisk og Vrag paa Bergens Brygge
Blev da Norges tynde Lykke.
Mig end svæved over Isse
Nordens Aand, men ellevild,
Saa det spaaede til visse
Om en farlig Skade-Ild;
Som jeg drømte, saa det skete,
Over Dovre den sig bredte.
I min Ungdom højt jeg stiled,
Sejrede ved Jorsals Kyst,
I vor Herres Grav jeg hviled,
Saa' Sollampens Tegn med Lyst,
Øved godt mig i at svømme
Over Jordans klare Strømme.
Da jeg krydsed, op ad Sundet
Med de røde Silkesejl,
Da i Maglegaard blev fundet
Min Sejlads et Ridderspejl;
Ild jeg lærte at optænde
Kokkene med Valnød-Brænde.
Sommertiden var nu omme,
Sagamandens Høst oprandt,
Skjalderimene var tomme,
Asamaalet kaldtes Tant,
Raabte alle, groft at sige,
Kun paa det haandgribelige.
Man i Maglegaard Guldpenge
Mønted kun til Æreskjænk;
Snak man om opredte Senge
Førte der paa Hirdmænds Bænk;
Minderne for Heltesjæle
Brugte man til Milepæle!
Ridderaanden, daglig tirret,
Æsket ud med Kappehug,
Vorder lettelig forvirret,
Farer op ved mindste Muk,
Gaar i Ælvepige-Dansen
Snart fra Viddet og fra Sansen.
Ejsten, Broder min, blev hjemme,
Lagde Bro og rydded Vej.
Syned Hest og Sadelremme,
Ænsed Ridderspillet ej -
Ejsten saa jeg dog med Smerte
Drot var efter Norges Hjærte!
Ejsten døde, Tankegangen
Blev den samme dog som før;
Aanden stejler imod Tvangen,
Kjed jeg blev af Dag og Dør,
Kjed af Fiskemad i Fasten
Og af Flovhed hos Hirdkasten.
Det var just paa Pinsefesten,
Aandens store Navnedag,
Da, som Gildet, saa og Gjæsten
Var for mig en tvungen Sag,
Da, med Blomster fint indvævet,
Flovheden gik over Skrævet.
Mørk jeg sad da for Bordenden
I Dødbider-Rækken lang,
Hist Kjød-Vennen, her Kjød-Fjenden,
Uden Skaal og Skjaldesang.
Aanden sad paa Afgrundsranden,
Sprang, som styrtet fra Forstanden.
Til min Dronning vildt jeg skotted,
Trak en Bog af Barmen ud,
Begge skattede paa Slottet,
Bogen baade blank og prud,
Guldbeslagen, en Foræring
Til den kongelige Væring.
"Som Klenodier ophøjet
Har engang jeg disse to,
Nu de er for mig som Møget
Under mine Hestesko."
Dronningen jeg under Øret
Slog, saa alle kunde hør'et.
Bogen kasted jeg i Gruen,
Hvor der blussed Pinsebaal;
Jeg forstyrret var i Huen,
Uden Maade, uden Maal,
Kjært mig var hvert ravgalt Stykke -
Da jeg standset blev til Lykke.
Ottar Birting, Kjertesvenden,
Bondefødt, men nem og gild,
Som en Vind foer fra Bordenden,
Redded som en Brand af Ild
Alterbogen, han mig rakte
Høvisk og et Ord tillagde:
"Konge! sagde han med Varme,
Da du hjem fra Jorsal kom,
Norge dig med aabne Arme
Modtog som en Helligdom,
Maatte for sin store Glæde
Sammen baade le og græde.
Gjør os derfor atter glade,
Lign dig selv og tænk dig om;
Kys din Dronning og de Blade,
Som er Kirkens Helligdom!" -
Men for mine Lueblikke
Videre han kom dog ikke.
"Stodderunge! Du i Naade
Vil paa Kongens bedste se,
Du vil klog din Konge raade,
Naar han græde skal og le;
Vogt din Hals og saa din Nakke
Eller tag med Død til Takke!"
Ottar lod dog Lyd ej høre,
Rørte ej den mindste Lem,
Lytted kun med Agt og Øre
Til mit Ord med Fynd og Klem:
Sværdet, blot, trods Kirkefreden,
Trak tilbage sig til Skeden,
Jeg til Gjæsterne mig vendte,
Sagde højt, ved fuld Forstand:
"Se, hvad mine Venner nænte
Mod mig arme, syge Mand!
Alle tav som Stok og Stene,
Lod mig rase ud alene.
Men se ham, som staar for Borde,
Skyldte mig slet intet godt,
Rørende tog han til Orde,
Retted mig med Øje vaadt;
Ham for Øje stod kun Døden,
Dog stod han mig bi i Nøden!
Derfor, Ottar! gak til Sæde
Mellem Lensmænd, Kongen nær,
Sorg forvandled du til Glæde,
Nyd den med, du er den værd!"
I mit Galskab ej jeg glemte,
Hvad om Ottar jeg bestemte.
End en Gang var paa Kongsgaarden
Vel bekjendt i Bergens By,
Da jeg, gal og gammel vorden,
Syg var for en Dronning ny,
Til stor Sorg for Venner mine,
Thi end leved Fru Kristine.
Snækken laa ved Bergens Brygge,
Ladet fuld med Bryllupskost,
Stykke baaret op for Stykke,
Snækken hartad var udiost,
Da kom, efter sande Sagne,
Mig i Møde Biskop Magne.
Han var i sin Bispekaabe,
Havde og sin Bispestav,
Sagde: jeg vil ikke haabe,
Drot, at dig du hid begav
For at bryde Kirkefreden
Og forarge Kristenheden!
Sværdet brat for ud af Skeden,
Laved sig, alvorlig talt,
Til at bryde Kirkefreden,
Gjøre alting splittergalt -
Men dog snart jeg mig betænkte,
Hoved mit og Klingen sænkte.
"Lader atter Kongesnækken!"
Sagde jeg med Stemmen klar,
"Her slaa løs jeg vil ej Gjækken,
Hørt vel sagtens Magne har,
At, naar Thor er død, skal svinge
Mjølner han med Mod i Bringe."
Det nu hændtes i de Dage,
Slaverne fra Sønderled
Voved Kongshel at indtage,
Plyndre ud og rive ned;
Værge den ej kunde mægte
Helgenlevninger fuldægte!
Endt er vel i alle Maader
Nu den sk jørme Riddertid,
Trolde nu for Riget raader,
Om end Aanden gjør sin Flid,
Staar ej fast nu Bisper stærke,
Da selv svigter Korsets Mærke!
Hvad jeg drømte, sikkert dages:
Af et Vestenvinds-Uvær
Hele Norge skal indtages,
Hærges grumt med Ild og Sværd,
Saa i Landet tomt og øde
Lykkelige er de døde!
Svend Æstridsen som Moders Søn,
Han blev en Konge-Fader
For Fru Margrete, og til Løn
Han blev Kron-Arvelad er,
Saa Knytlinger fra store Knud
Kun sprang paa Kvindesiden ud.
Og Ætten af Ulf Spragelæg
Til Kjendetegn med rette
Har ej som andre Konger Skjæg,
Det mærked Tysklands Vætte,
Da vore Rytterhelte graa
Han red til Vands i Kongeaa.
Vel skimtedes en Kongeaand
Hos Valdemar den Store,
Men det var Biskop Absalon,
Som Gavn for Kongen gjorde,
Kun ham, som voved kjæk en Dyst
I Aachen og paa Rygens Kyst.
Vel frelstes Danskerrigets Sag
Fra Holstens Grevedømme,
Saa Valdemar med Atterdag
Blev Drot paa Danmarks Strømme;
Men derfor høste skal kun Pris
Niels Ebbesen fra Nørreris!
Vel saa man ogsaa Kæmpedaad
Hos Fru Margretes Skygge,
I Kraft dog hendes snilde Raad
Kun satte Ivar Lykke,
Saa Lykke klart i Daneland
Langt overgik da vor Forstand.
Ja Kronen som en Kongehat
Margrete vidste at udvide,
Men Kongehoved til den Hat
Ej findes kunde da om Tide,
Med mindre svensk man ud af Æt
Det havde søgt hos Engelbret.
Det var for Danmark og for Nord
Da kjendelig en Middelalder,
Da uden Hammer Asa-Thor
Kun længtes efter Asa-Balder,
Og Loke af den tyske Sæd
For ham med tørre Øjne græd.
Saa altid det saa ud i Nord,
Naar Hjærtet græder Blod for Aanden,
Da værgeløs er Age-Thor,
For kort er Hammerskaft til Haanden,
Højtysken med sit Kastespyd
Os viser da sin Skyttedyd.
Min Moder var en ædel Viv,
Min Fader ikke værd at nævne,
Mig fattedes ej Kæmpeliv,
Mig fattedes dog Kæmpeevne,
Det saa man alt for klart i Nord
Og kjendeligst i Nisaa-Fjord.
Jeg havde til Medbejler min
I Vikingfærd Kong Haarderaade,
Han arved efter Moder sin
Kun Kæmpe-Mod, ej Konge-Naade;
I Sejer han sin Lykke fandt,
Med den han Mængdens Hjærte vandt.
Da Slaget fandt ved Nisaa Sted,
Og jeg til Spot gik bag af Dansen,
Jeg kaldtes baade "rød og ræd",
Og man gav Harald Hæderskransen,
Ja, Kvinden mig paa Hallands Kyst
En Tølper kaldte aabenlyst.
Med Æren vel jeg gjennemgik
I Engeland den lærde Skole,
Men Leve-Klogskab ej jeg fik
Af Bøger eller Lærestole;
Kun Adam Bremer med sin Pen
Har gjort en Vismand af Kong Svend.
Mit Folk jeg kjendte ej saa godt,
Som Stavene i Alterbogen,
Derfor jeg kejsed den til Drot
Ej Kirkens Lam i Askekrogen,
Men Vikingen med Staal i Bryst,
Som til Bedrifter havde Lyst.
Langt da Konge-Lykken min
Lysere var end Forstanden,
I mit Hus, som Lykke sin
Prise kunde ingen anden,
Gik i Arv, i Vennevold
Danmarks Krone firefold.
Kristen-Kjærlighed jeg fandt
Hos Bisp Villum selv i Graven,
Venskab mit trofast han vandt,
Skjønt som Brod han bød mig Staven,
Sandt er Ordet: Vennenap
Heller dog end Fjenderap!
Det min Fader var og Jyden,
Skuede dog Hund paa Haar,
Som hos mig saa' Kongedyden
Alt i mine Ungdoms-Aar,
Saa' det ej, i Danmark Ryggen
Vendte jeg til Konge-Lykken.
Ja, i Danmark er det Freden
Og i Jylland Billighed,
Man fra oven og fra neden
Kalder værd at lystes ved,
Dog i Freden gjorde Skaar
Jeg i mine Manddoms Aar.
Bispen jeg var alt for god,
For ham løves skulde Linden,
Jeg med Kejser-Overmod
Vilde ham tilsneget Tienden.
Hos den djærve Vendelbo
Det gik over Kirkens Tro.
Folket havde mig forladt
Paa et Tog til Anguls-Øen,
Svære Bøder havde sat
Jeg paa Samlags-Brud paa Søen,
Vilde nu for Tiende let
Lade Naade gaa for Ret.
Det var dog for Vendelbo
Kun af Asken midt i Ilden,
Dermed tabte i sin Jord,
Syntes han, han Velstandskilden,
Brydsk han greb til Spyd og Sværd,
Fandt sin Plager Døden værd.
Jeg paa Aggersborg ved Ty
Sad og vented ingen Fejde,
Fandt dog snart, jeg maatte fly
Uden Vagt og uden Lejde,
Lagde mig paa Odins Ø
Snart i Kirken til at dø.
Slemt forraadte der mig Blak
Eller maaske Ejvind Bæver,
Spyd igjennem Gluggen stak
Jyderne med knytte Næver:
For Højalteret med Graad
Segned jeg for Dødens Braad.
Helliggjort jeg blev i Rom,
Kaldtes Helgen og i Norden,
Men det var dog Folkets Dom:
Ikke for mit Liv paa Jorden,
Kun fordi jeg i min Død
Grædende min Synd fortrød.
Medens Bent og Erik vandt
Heltenavn ved Kongens Side,
Jeg i Baand og Fængsel fandt
Niddingsnavn til større Kvide:
Sagt det blev, at langt derfra
Jeg forraadte ham endda.
Dannemænd ej dømte saa,
Kjøbte mig i dyre Domme
Ud af Fængslets mørke Vraa,
Hylded mig, skjønt ej til Fromme,
Thi mig fulgte tunge Kaar,
Dyre Tider og Uaar,
Regn fra Himlen Strømmed ned
Allerideligst om Høsten,
Kornet sank i Jorden ned,
Kun i Suk og Graad var Trøsten:
Sejle maatte man i Trug
For at fiske Byg og Rug.
Ja, saa tyndt var Lykkens Spind,
Saa for Kongen, som for Fuglen,
At med Haanden under Kind
Sorrigfuld jeg sad om Julen,
Fjed, sagde mig min Drost,
Kun et Bid til Julekost.
Da paa mine Knæ jeg faldt,
Som Kong David, Folkets Hyrde,
Bad min Gud, i Nød paakaldt,
Lette Danmarks svare Byrde,
"Jeg har syndet, Herre god!
Lad da mig kun gjøre Bod!"
Gud i Naade da bønhørte,
Hvad af Hjærtens Grund var bedt,
Som et Lyn Guds Pil mig rørte,
Gravens Ro var mig beredt.
I de samme Juledage
Danmark løstes af sin Plage.
Danskens Hjærte, kvindeblødt,
Saa taalmodig sees lide,
At Medlidenhed har mødt
Hos al Naadens Gud dens Kvide,
Ja vil den, til Guds Behag,
Møde saa til Dommedag.
Med min Broder kom og Bod
For den svare syvaars Plage,
Saa med Erik Ejegod
Dannemark fik gode Dage;
Jomsborg bød for Hjælp os Spot,
Fik betalt det nu fuldgodt.
Gamle Danmarks: sent men sødt,
Er i Nord til Ordsprog vorden,
Var til Trøst for Hjærte blødt
Altid, selv paa Kirkegaarden,
Trods det store Sørgespil
Ogsaa det for mig slog til.
Da jeg i mit Fædreland
Sad velsignet og ophøjet,
Meldte sig en Spillemand
Til at gjøre Folk fornøjet,
Og i Sælland Folk har Sans
For al Sang, med Spil og Dans.
Spillemanden for saa vidt
Ærlig nok var til at sige,
Det ved Spil sig hænder tit,
Man ej holder Styr saa lige,
Derfor ingen Kæmpe maa
Her i Hal sit Værge naa.
Først det gik saa lystig til,
Alle hoppede og sprang,
Saa blev sørgeligt hans Spil,
Alle da med Næsen hang;
Endelig saa vildt det blev,
At alt Blod til Hoved drev.
Da blev selv jeg ellevild,
Rased som en helberuset,
Øjne mine spruded Ild,
Aabent rev jeg Vaabenhuset,
Sværdet saa jeg rase lod,
Tvætted det i tre Mænds Blod.
Jeg som Danskerne var blød,
Rased derfor aldrig længe,
Bitterlig jeg alt fortrød,
Bøded ikke blot med Penge,
Men udloved Gang med Stav
Til vor Herres Jesu Grav.
Godt jeg kom til Maglegaard,
Bød der Dansken tro at stride,
Deraf Kejseren forstaar,
Jeg var paa den rette Side;
Helgenlevninger og Guld
Han mig skjænked Tønde fuld.
Ej kom jeg til Jorsal By,
Skulde ej i Jordan bade,
Thi paa Kyper 0 alt slog
Time min til Klap med Spade;
Der dog Jorden først ved mig
Stiltes til at holde Lig.
Danmark! jeg det maa bekjende,
Jeg var mindre Dansk end Tysk,
Derfor ønsked jeg at vende
Om til Slesvigsk Sønderjysk,
Og med Slesvig at forbinde
Holsten som en øm Veninde.
Danske Svende, danske Klæder
Syntes mig for grove nu,
Tyske Sange, tyske Sæder
Til dem stadig stod min Hu;
Det var, som nu kom for Dagen,
Over hele Danmark Smagen.
Min Farbroder var den fjerde
Æstridsøn paa Kongestol,
Og hos mig som bag et Gærde
Op gik klart den nye Sol;
For mig talte, med Nymode,
Fader min, den Ejegode.
Dog til Kronen min Medbejler
Var Prins Magne, Frænde min,
Som al Tyskheds Gjennemhegler
Sminkede han Sagen sin;
Og da andre Midler glipped,
Han min Livstraad overklipped.
For mig Sørged Venner gilde,
Magne ingen Krone vandt,
Men der sprang en hellig Kilde
Op, hvor Blodet mit udrandt;
Kongesøn og Kongefader,
Blev jeg Kronens Arvelader.
Som uskyldig myrdet Kristen,
Og som Martyr for alt godt,
Sat jeg blev paa Helgenlisten,
Da min Søn blev Dane-Drot,
Mig i Sky med Valdemarer
Løfted alle Sællandsfarer!
Og paa Valdemarers Trone
Alle fandt, den Sag var ren,
At i Dane-Drottens Krone
Holsten var en Ædelsten,
Hvorfor altid man til Hove
Maatte Sønderjylland vove.
Paa det sidste Kongestævne
I den gamle Folketid,
Da endnu man paa det jævne
Talte, som man havde Vid,
Da i Vester og i Øster
Lød modsatte Folkerøster -
Der man delte Danmarks Rige,
Tænkte, at Halvdele to
Være kunde ét tillige
I et Rige og en Tro,
Saa af Folke-Mening anden
Var kun Sællands-Bondemanden.
Ole Stam hed Bondemanden,
Kaldt til Tings for sidste Gang,
Der udtalte Folke-Banden
Over dem, som Danevang
Efter Vild og efter Nykker
Skilte ad og rev i Stykker.
Danmark ikke mer omgærdet
Af sin rette Skjoldborg var,
Samledes kun løst med Sværdet
Atter under Valdemar,
Altid nær, som Adelstanden,
Ved at falde fra hinanden.
Adelsslægten, kaldt "hin Hvide",
Længst sig selv og Riget tro,
Rede til med Kraft at stride
Sammen for dem begge to,
Dog Frafaldet holdt tilbage
Knap i Valdemarers Dage.
Axel Bisp og Esbern Snare
Var det kjække Broderpar,
Som med deres Sællandsfare
Kæmped for Kong Valdemar,
Nødte Rygen med Arkone
Til at støtte Danmarks Trone.
Riger dog saa vel som Huse,
Naar de Støtter har behov,
Let i Storm til Jord nedbuse,
Spørgende ej om Forlov;
Sønderjylland med det samme
Fik en farlig Hertugstamme.
Tit med Krige man vil skjule,
At i Fred man er kun svag,
Og hvor svag man var i Thule,
Saaes paa den samme Dag,
Thi i Holsten, nys indtagen,
Der blev Sejerherren slagen.
Valdemar den sejerrige,
Som han kaldes end til Spot,
Fik kun Skam af sine Krige,
Skjønt en Stund det tegned godt;
Og ved Holsten at indtage
Slesvig han gav mørke Dage.
Da paa Flugten han var drevet
Af Grev Adolf Skauenborg,
Ved sin Lovbog højt opskrevet
Han vel blev i Vordingborg;
Men dog under skrevne Love
Folkets Ret staar mest i Vove.
Dannebrog, vor Korstogs-Fane,
I hans Dage kom vel hid,
Skinner paa vor Flaades Bane
Endnu for os rød og hvid;
Men mon Russe eller Este
Er blandt Slaverne den bedste?
Dagmar, hentet langt fra Haanden
Paa den gamle Bølgevej,
Tidlig død, hun Liljevaanden,
Her blev Konge-Moder ej,
Det blev Bengjærd, Beskeblommen,
Hendes Æt var Daarligdommen.
Ja, fra Valdemar den anden
I sex Gange Hundredaar
Hviled paa os Folke-Banden
Med bedrøvelige Kaar;
Gud ske Lov! med Adelstanden
Løste af den Bondemanden.
Valdemar den andens Sejer
Saa vel som hans Nederlag
Tungt paa Sønderjylland vejer
Lige op til denne Dag;
Slesvig fik, man ej forgjetter,
lyske Lov men tyske Retter!
Niels Ebbesen fra Nørreris,
Hans Navn skal aldrig glemmes,
Hans Borg omrodes af en Gris,
Hans Navn i Hjertet gjemmes.
Nu kongeløs var Danevang,
Ej herreløs des værre,
Thi med og uden Greverang
Hver Foged var en Herre.
For Kongesøn en Valdemar
End kaldte sig med Føje,
Men tung i Tyskland, hvor han var,
Ham Kronen stod for Øje.
Grev Gert han var en Lykkeridder,
Til Arv han fik kun Høg og Hund,
Men han af Kløgt var Selvbesidder,
Og ægte var hans tyske Mund.
Sin Myndling, Slesvigs Hertuglille
Han gav det danske Kongenavn,
For Slesvig selv han sørge vilde
Til sit og Kongerigets Gavn.
I Sælland og tilmed i Skaane
Der hersked Grev Johan fra Kiel,
Og baade under Sol og Maane
Var om hans Mund et listigt Smil.
Forsigtig nu han Skaane solgte
Til Svenske-Kongen Magnus Smek,
Som fandt, at hvad end Salget voldte,
Alt Dansk blev sendt og snakket væk.
Ej vilde Nørrejylland glemme
Grev Gert, da han det søndre tog,
Han bar sig ad, som han var hjemme,
Da mandstærk han til Randers drog.
Niels Ebbesen ham der undsagde
Og bad ham tage sig i Agt,
At Løkken ej om Halsen lagde
Den Drot, som dertil havde Magt.
Niels Ebbesen dog var paa Færde,
Ham hued ikke Galgenfrist,
Og dristig han sprang over Gærde,
Hvor ham Grev Gert formoded sidst.
Ja, Greven i hans Borgeleje
Nu gjæsted kjæk Niels Ebbesen
Ved Nattetid, ad skjulte Veje,
Med tresindstyve Adelsmænd.
Her nyttede det ej at tinge,
For Tysken heller ej at staa,
Det gjaldt om Mod i Bryst og Bringe,
Og snart Grev Gert paa Ryggen laa.
En fattig Enke sine Leve
Niels Ebbesen med Glæde gav,
Fordi han slog den slemme Greve
Og gav til Tyskens Vold en Grav.
Nu løftet blev paa Danmarks Trone
Kong Valdemar, kaldt Atterdag,
Og Straaled end ej Danmarks Krone,
Den blinker dog den Dag i Dag.
Niels Ebbesen med Livet bødte
For Livet, han af Greven stjal;
Dog ej han som Misdæder blødte,
Som Folkehelt han sank paa Val!
Min unge Søn, min gamle Fader,
Den sorte Død dem fra mig tog,
For mig blev den da Arvelader
Til Sorgen mindre sort end rød,
Og rosenrød den blev i Salen,
Da med jeg arved Lig paa Valen.
Min Husbond Konge var i Norge,
Min Fader var Kong Atterdag,
Og Herrerne paa Sverrigs Borge
Fandt i det Bytte ej Bedrag:
For Tyskeren med Eftersmækket
At vælge mig med Dronning-Trækket.
Saa gik det til med Kalmar-Pagten
Imellem Nordens Riger tre,
Hvori kun svag var Kongemagten
Og noget stort ej kunde ske,
Men Herrerne med deres Svende
Smaakonger var til Verdens Ende.
Den Snor ej havde trende Strænge,
Var af det skjøre Spindelvæv,
Den vare kunde næppe længe
Og snærede ej nogen Ræv;
Men dog jeg glimrede til visse
Med Kroner trende paa min Isse.
Dog fra Højnordens Middelalder
Med sit højbaarne Dronning-Præg
Man Varsel det med Rette kalder
Og intet fjantet Børneværk,
Saa vist engang skal ses paa Jorden
Et straalende, trekronet Norden!
Om sin Fader Sønnen tror
Moder sin paa hendes Ord,
Er ej derfor værre,
Saa med Rette Kongesøn,
Født som Færøbo i Løn,
Kaldte sig Kong Sverre.
Derimod ved alle godt,
At med Sverre Norges Drot
Først blev Færøboen,
Og at han, skjønt præstelærd,
Agted Bispen intet værd,
Ænsed lidt kun Troen.
Deraf Skjalden tøv vel spaa,
At hvis Norge nyt skal faa
Sproget ført i Pennen,
Færøsken først i sin Mund
Norsken lægge maa til Grund
Med lidt Dansk paa Enden.
Heraf følge maa dernæst,
At i alle Maader bedst
Blives ved det gamle;
Thi, som Sverre, saa det ny
Sikkert ej kan under Sky
Op med Kristus hamle.
Sverre paa sin egen Haand
Var en norsk Napoleon,
Kjørende med Rener,
Delte ud som Ærestegn
Lenene i hver en Egn
Mellem Birkebener.
Selv han har sin Daad fortalt,
Sig og sine rost for alt,
Hvad de har bedrevet,
Mønstret i hans Kongespejl
Vel har Laster, men ej Fejl
Som Fornuft-Begrebet.
Svine-Peter var hans Tolk
Til det uopdragne Folk,
Svine-Vittigheden
Glemte aldrig, hvad han hed,
Bluedes og ej derved
Midt i Nørreleden.
Jeg var Kong Sverres Sønnesøn,
Men ingenlunde dog hans Skygge,
Hvad han nedrev i Lys og Løn,
Det vilde netop jeg opbygge.
Kong Sverre Bisperne jog ud,
Hjemsendte dem med Skam til Paven,
Jeg ene dyrked Pavens Gud
Og kyssed Ærke-Bispestaven.
Vel, som Pigen i Frankerig,
Ej kronet blev jeg af en Pave,
Men dog en Pave kroned mig,
Saa Kronen blev dog Pavens Gave.
Norsk Sverre var fra Top til Taa,
De fremmed vilde han ave,
De skulde med norske Mænd kjøbslaa,
Kun som de Kjøb vilde have.
I Frankrig og ved den tyske Rhin
Der voxer de dejlige Druer:
Kong Sverre forbød den klare Vin
Med Stadsen til Møer og Fruer.
Jeg føjed de fremmede allen Stund,
Særdeles paa Bergens Brygge,
Thi roste de mig med deres Mund
Og priste mit Riges Lykke.
De tyske Kurfyrster selv en Gang
Mig Kejserkronen tilbøde,
Jeg mener, den højeste Verdensrang
Man plejer ej Folk at paanøde.
Mit Ønske det gik ej nær saa vidt,
Kun Island vilde jeg have,
Som kaldte paa Norsk sig Rige frit,
Det blæste ad Kejser og Pave.
Kong Sverre han var sin egen Skjald
Og Saga-Skriver tillige,
Dertil jeg følte slet intet Kald
Som Konge i Skjaldskabets Rige.
Med Snorro, den ypperste Saga-Præst,
Jeg handled om Islands Trone;
Han sagde, man med det gode bedst
Faar Krone saa vel som Kone.
Han med det gode en voldsom Død
Kun fik iblandt sine egne,
Min Staller han var, det mig fortrød:
Han døde jo paa mine Vegne.
Dog Bladet sig vendte snart igjen,
Man høster dog bedst, hvor man gjøder:
Med Bistand af Snorros Avindsmænd
Faldt Island til Magne Lovbøder.
Frugttræer mit sidste Leveaar
De blomstrede tvende Gange,
Det Uaar betød og bange Kaar
For Norges de golde Vange.
Til Ørkenøer og Skotland hen
Jeg sejled med Norges Flaade,
Og der forsvandt baade jeg og den
Paa en overordentlig Maade.
Paa Sværdsiden døde ud min Æt,
Til den fik ej Norge Magen;
Paa Spindesiden - man ser det let -
Kun Norsk var den sidste Hagen.
Det var den Hakon, som fik til Brud
Den danske Prinsesse Margrete,
Og Norges Danskning med Haar og Hud
I Kalmar hun forberedte.
Ynglinger skulde indenlands
Svenskernes Drotter man kalde,
Skilfinger kaldtes udenlands
De dog af fremmede Skjalde,
Gamle paa Tronen blev kun faa,
Gammel blev Ætten dog og graa.
Vel omsider paa den stak Ild
Ingild med Ret kaldt Ildraade,
Norner dog Yngves Æt var mild,
Redded dens Liv paa en Maade:
Yngling-Ætten hinsides Kjøl
Kronen bar over mangen Døl.
Folkunger kaldte man den Æt,
Som i mig havde Mærkesmanden,
Næppe deri man dog har Ret,
Snarere var det hver anden,
Ellers af Stammens egen Rod
Udsprang en Strøm af Folkung-Blod.
Selv jeg jo var en mægtig Drot,
Rostes paa Lo og i Lade,
Ætten hued og Sverrig godt,
Skjønt den i Blod maatte vade,
Norges Krone den fisked op,
Drømte sig kjækt paa Lykkens Top.
Lykken paa Sverrigs Kongestol
Smiler dog aldrig ad mangen,
Saa efter Ynglinger dens Sol
Ses kun af tre ad Gangen,
Saa med min Stamme atter Gjæk
Lykken spilled hos Magne Smek.
Kroner trende han selv tilgik,
Skaane han fik for Smaapenge,
Dog han til Eftermænd kun fik
Kvinder og tyske Smaadrenge,
Dog man paa Trillingkronen skrev
Ogsaa for Sverrig Ventebrev.
Vasastammen et Smil paa ny
Fik af en lunefuld Lykke,
Krone den skød da højt i Sky,
Selv efter Tyskernes Tykke;
Dog under Storm den sank til Jord,
Mindes nu knap i høje Nord.
Bernadotte, en fransk Hugaf,
Vandt saa i Spil den svenske Krone;
Spørgsmaal dog: om ej i hans Grav
Synker igjen den svenske Trone;
Dér for en Æt kun synes Fred
Kronen at nyde til tredje Led.
Spørgsmaal dog og, om ej forgaa
Skal nu det gamle Yngling-Rige,
Gote-Riget igjen opstaa
Og til sin gamle Højhed stige,
Ædelmodig og uden Spark
Skaane skyde til Dannemark.
Jeg af den ædle Bondestamme
Kæmped mig op til Bondedrot,
Bonden blev ej derved til Skamme,
Adelen snarere til Spot,
Bondestammen i Rigsdags-Røst
Bonden kun var til ringe Trøst.
Kjæk dog paa Stol var Vasa-Stammen,
Kasted og Glans paa Sverrigs Navn,
Sverrig til Ære lued Flammen
Baade i Tyskland og Kjøbinghavn:
Gustav Adolf, den svenske Drot,
Gjorde af Kejsernavnet Spot.
Med den store, som gjaldt for mange,
Vasa-Stammen vel snart udgik,
Broderparten af Ros i Vange
Den dog paa Spindesiden fik,
Til den med Karl Gustavs Navn
Bagsmækket fik for Kjøbinghavn.
Siden krøb en Oldenborger
Op paa den stejle Kongestol,
Bragte til Sverrig mange Sorger
Men intet Smil af Lykkens Sol,
Endte med sig, til Finlands Kval,
Ret som paa Trods, at gjøre gal.
Som den gamle Yngling-Stamme
Franker spiller Guder nu,
Det vel bliver ved det samme,
Lykken dèr ej mer er dru:
Løst paa Lykkehjulet sidder
Nu den tredje Lykkeridder.
Dratter han nu af i Morgen,
Svenske Mænd da nu, som før,
Aabne skulde Kongeborgen
Gjennem Rigets Køkkendør
For en Dalekarl til Drot,
Som ej spiller Bankerot.
Da endnu tør ventes én
Af de store, som Gustaven,
Ham, der fejed Kirken ren,
Ham, der løfted Skjold mod Paven,
Ham, der og beviste bedst,
Hvem al Gotlands Ros er næst.
Dog det er i Solhvervstiden
Nu for levende og dødt,
Mørk er Lykkeridder-Siden,
Afgudsbilledet omstødt;
Nu, til Sorrig, som til Trøst,
Høres efter Folkets Røst.
Hverken Dansk ej heller Tysk,
For at glimre og regere
Kaldte jeg mig gjærne Jysk,
Higede kun efter mere,
Og for Holsten kjækt til Hove
Satte Slesvig jeg i Vove.
Paa Ditmarsken fik jeg Brev
Af den tyske Kejser-Naade,
Paa Erobringen jeg drev
Dog kun paa en venlig Maade,
Vilde helst paa Brunkebjærget
Have Marskens Trods afværget.
Det forhindrede Sten Sture,
Sverrigs Rigsforstander kry,
Og da fra Stokholmes Mure
Jeg til Sletten maatte fly,
Voved ej med Rytterheste
Jeg den vaade Marsk at gjæste.
Der det blev da ved det gamle,
Til min Søn Kong Hans en Hær
Kunde som trekronet samle
Mod det stolte Bonde-Kær,
Fandt - hvad ej han kunde rose -
Mer end Ugler i den Mose.
Under Frederik den anden
Efter et Halvhundred-Aar
Magt al Retten slog for Panden,
Bød kun Marsken bange Kaar;
Dog for Holsten man til Hove
Slesvig satte mer i Vove.
I min Tid man Bøger prented
Selv paa Dansk i Danevang,
Store Ting deraf man vented
Sig i Prædiken og Sang,
Æren her dog, som ved Rhinen,
Blev hos Tysken og Latinen.
Her en Digter kaldes Skjald,
Hvorfor? - det er mig en Gaade;
Om det danske Kongetal
Rimes paa en egen Maade,
Som, naar til Plattysken vendt,
Var ej værd at vorde kjendt.
Til mig Broder Niels fra Soer,
Som vel selv er Hoved-Skjalden,
Sendte mig en Bog i Fjor,
Som blev for mig læst i Hallen;
Plattysk vendt, som man kan vide,
Til at høres nu om Tide.
Oldenborgeren i Norden
Er mit rette Kjendingsnavn,
Ej jeg kom med Lyn og Torden,
Men kun med en aaben Favn
Til med Holsten at indslynge
Nordens Riger i en Klynge.
Det ej lykkedes min Stamme
Gjennem fire Hundredaar,
Ønsket blev dog end det samme
I den danske Konges Gaard,
Til omsider brat forleden
Slesvig foer med Holsten heden;
Om nu uden Holsten Norden
Staar forliget op paa ny,
Slesvig ta'r med Lyn og Torden,
Gjøre sig mod Tyskland kry -
Det er skjult af Fremtids Tæppe,
Men af mig forvides næppe.
Om de nye Skandinaver
Skabe kan en nordisk Magt,
Saa man sig i Bøger staver
Til en kaimarsk Konge-Pagt -
Derom ikkun Tosser trættes,
Thi af Luften ingen mættes.
Jeg ophøjes tit i tyske Kredse
Over mange Hverdags-Fyrstehuse
Under Navn af "Fjerde Kristian",
Og en Kæmpeskikkelse derefter
Gav mig Thorvaldsen med Kongekræfter,
Saa nu glimrer sammen jeg og han.
Gustav mig fordunklede paa Valen,
Svensken som en Snog mig bed i Halen,
Lykken sagde mig et mut Farvel,
Dansken og Høj nordens Kæmpestamme
Misted Folkelivet med det samme:
Paa Latin og Tysk det frøs ihjel.
Mine Bygninger med Tavl og Taarne
Var med Flid grundmurede, firskaarne,
Som det kjendes end paa denne Dag,
Mine Snækker og min Daad paa Havet,
Som saa mange Narre har begravet,
Ære gjør endnu det danske Flag.
Tyge Brade, der som Stjærnekiger
Oversaa al Verdens Kongeriger,
Oversaa og mig paa Trone min,
Derfor dog til sidst han saa med Sorgen
Synke ned i Grus Uraniborgen,
Fandt derover fattig Trøst i Wien!
Da jeg for Guds-Ordets Frihed fægted,
Ej til Gavns, men dog saa godt jeg mægted,
Da jeg faldt, men dog igjen opstod,
Saa' i Drømme Syn fra oven,
Som Opstandelse i Bøgeskoven
Spaaed Folkeliv og Heltemod.
1 Kapellet, hvor mit Støv sig hviler,
Haabet mig og Danmark nu tilsmiler
Gjennem Regnbu-Farverne paa ny,
Og ved Siden frit Guds Ord sig rører,
Saa hos hver en troende Tilhører
Fremtids-Haabet farer lukt i Sky.
Med Fordelingen af Nordens Kroner
Haabet mig og Dannemark forsoner,
Altid bedst den ler, som ler til sidst,
Ja endnu der under Sol og Maane
Vindes kan, som tabes, godt i Skaane,
Dermed vender sig da Lykken vist.
Sjunget er om Danmarks Oldenborger,
At her ind med mange tyske Sorger
Bragt han har et mægtigt Fremtids-Haab
Om Oplysning, som skal Folk og Fædre
Hvilende med Fred i Graven hædre,
Og i Livet Kristendom og Daab!
Korfits Ulfeld, Adelstanden
Rænker spandt paa Afgrundsranden,
Piaged baade Folk og Drot,
Og dem intet kunde fælde
Uden Kronens Enevælde,
Den i Danmark gjorde godt!
Danmark stod da i Livsfare,
Over Gotlands Kæmpeskare
Raadte da en tysk Hugaf,
Og at skabe nyt paa Jorden
Til et Kejserdom i Norden
Var hans Ønske til hans Grav.
Ulfeld styrked ham i Tanken!
Gyldent Greb i Lykkehanken
Var hans Tog mod Kjøbinghavn,
Og ud til hans Fingerender
Koldbrand gik der i hans Hænder,
Saa han sank i Dødens Favn.
Siden med sit Fattigvæsen
Sverrig hængte lidt med Næsen
Og holdt helst med Danmark Fred,
Indtil tolvte Karl, Bersærken,
Under alle Lemmers Værken
Kjøbte dyrt Navnkundighed.
Danmark skød op i sig Livet,
Som i Sommertiden Sivet,
Ænsed ikke Griffenfeld,
Vilde Skaane til sig rykke,
Fristede sin tynde Lykke,
Fandt ved Lund, det var Uheld.
Thomas Kingo og Hans Bager
Hjalp paa de forfaldne Sager
I Stenkirkens Skib og Kor,
Bedre lød da Klokkeklangen,
Bedre lød og Kirkesangen,
Vakte dog ej Liv i Nord!
Ordsprog fyndige og gamle,
Gammeldanske vilde samle
Peder Syv i Hellested,
Men den danske Mund forslaaet,
Vindskjæv var i Baglaas gaaet,
For sit eget Mæle ræd!
Navn jeg fik paa hele Jorden
Af det sidste Lys i Norden
Og af Gotlands sidste Helt;
Tyskland glad dog slap med Skrækken,
Slog derefter løs og Gjækken,
Som om Tysk var altid Vælgt!
Det var Ruslands Store-Peter,
Størst blandt russiske Profeter,
Som jeg plukked Laurbær med,
Blev ved Pultava vel slagen,
Men, med Lykke min paa Bagen,
Dog en Helt til Tid og Sted.
I Tyrkiet som en Daare
Svang jeg Sværd og glimred saare,
Faldt til sidst for Frederikshald,
Er dog under Svarte-Skrudet
End hos Svenskerne forgudet,
Fandt og i Dalin min Skjald.
Sønneløs jeg sank i Jorden,
Og fik jeg en Søn i Norden,
Vist det blev en Fusentast,
Som greb bidhvast Sværd om Æggen
Og løb Panden imod Væggen,
Voved alt paa Tærningkast.
Bernadotte var mit Navn,
Marskalk af den franske Skole,
Skotted jeg med Guld i Favn
Til de tomme Kongestole,
Vandt og, som i Odins Spor,
Sverrigs Trone højt i Nord.
Ej jeg klager paa min Lykke,
Gustavs vidt den overgik,
Ved Statskonstens Mesterstykke
Norge jeg fra Danmark fik;
Svensk er nu, tør frit man sige,
Det berømte Tvilling-Rige.
Vel stakket er den svenske Sommer,
Det fryser skarpt ved Juletid,
Dog har man skjønne Rosensblommer,
Opvarmes Salene med Flid;
Og naar vi Sælland faar tilbage,
Selv Vinteren har milde Dage.
Vel Sproget i en Franskmands Øre
Maa skurre og fortryller ej,
Men let dog Fransk man faar at høre,
Og godt forstaar man Haandens Tugt,
For Oskar og, med Fransk her hjemme,
Det Svenske synes let at nemme.
Man siger, efter Yngling-Ætten
Sad ingen her i Sadlen fast,
Men jævnere end Fjæld er Sletten
Og mange Lykkens Tærningkast:
Med hele Norden til sit Rige
Til Rusland kunde Stop man sige.
Saa længe vi har Undermagten,
Vi bukke maa for Overtal,
Saa Snildhed her har Hovedvægten,
Skjønt vi som Ørnen bor paa Hald,
Og Finlands Tab til rige Grander
Vi glemme maa, skjønt Svensken bander.
Dog, da igjen man har en Kejser
Napoleon i Sind og Skind,
Lidt højere man Kammen rejser
Og giver Agt paa Vestenvind;
Maaske man snart kan drage heden
Med Thor paa Tog til Østerleden.
Den viseste af alle Drotter
Man kaldte Prøjsens Frederik,
Endskjønt han som en kronet Spotter
Deri os alle overgik,
Og næst sig selv han gav Voltaire
For Digtekunst den største Ære.
Det hued ikke mine Raader,
Skjønt Frederik de fandt højvis,
Thi Klopstock gav i alle Maader
De Tyske Digtekunstens Pris,
Og Danskerne i mine Dage
Slet ingen holdt for Holbergs Mage.
Jeg mored mig ved Holbergs Stykker,
Jeg kjeded mig ved Klopstocks Vers,
Hvor Tankerne med sære Nykker
Gik op og ned paa langs og tværs,
Og jeg kun læste i Voltaire
For derved ægte Fransk at lære.
Jeg havde derfor ingen Mening
Om hvad man siger, "Aand" er i,
Men da de Tyske i Forening
Ophøjed Klopstocks Poesi,
Saa gjorde ham og dem jeg glade
Ved Kjøbet af hans Messiade.
Jeg tænkte aldrig paa at strides,
Før det mig blev for Øren bragt,
At vi i Holsten maatte bides
Med Ruslands og med Prøjsens Magt,
Hvis ikke Holsten vi lod raade
For Slesvig paa sin gamle Maade.
Paa Slesvig havde vi nu Breve
Fra Frankrig og fra Engeland,
Derfor en Krigshær vi udskreve
Og lejed os en Høvidsmand,
Som, hvis vor Grænse kom i Fare,
Den skulde af al Magt forsvare.
Det sagtens vilde ej forslaaet,
Som hørt jeg har af Schimmelmann,
Men sikkert Hjælp vi havde faaet
Fra Frankerig og Engeland,
Om ikke før, saa dog, naar Lykken
Igjen til Prøjsen vendte Ryggen.
Nu Holsten-Gottorps Hertug døde
Og fik sin Krig ej længer frem,
Saa der kom ingen til at bløde,
Men de kom alle sammen hjem,
Undtagen St. Germain, som Æren
Indpode skulde i Krigshæren.
Uden Fader, uden Moder,
Fandt jeg mig i Kongens Gaard,
Rigere var i Nyboder
Mangen Dreng i mine Aar,
Juliane, Mormoninden
Knuste Engelænderinden.
Fader min gik fra Forstanden,
Maaske aldrig nær derved,
Eller tidlig alt paa Randen,
Drømte kun om evig Fred;
Efter mig var Folkets Higen,
Skjønt med mig de vented Krigen.
Dog, som Kuske Piskesmældet,
Bøsseskud mig gjorde glad,
Kun som Leg paa Nørrefælled,
Ej som noget Birtings-Bad:
Mandeblod i større Strømme
Slaar med Gysen Hjærter ømme.
Sexten Aar netop jeg fyldte,
Da jeg tog ved Rigets Styr,
Og min Morgensol forgyldte
Søen som i Æventyr;
Det var Friheds-Krigens Dage,
Ønskede omsonst tilbage.
Da var Fred og Fryd i Norden,
Strygende Søfarten gik,
Og blandt Rigerne paa Jorden
Danmark høj Lykønskning fik,
Med sin Kronprins om sin Lige
Spurgte da vort Tvillingrige.
Druesaften uden Ranken
Glasset fyldte Nat og Dag,
Toldfri Ordet var som Tanken,
Hoffet efter Folkets Smag,
Modersmaalet selv i Skolen
Værdig kjendt til Dronningstolen!
Branden dog af Kristjans-Borgen
Frygt indjog i Folkets Sind,
Og det ny Aarhundreds Morgen
Blev hos os med skarpt skudt ind,
Vel om Krig der hørtes kvæde,
Men det lød som Graad af spæde.
Da Napoleon den store
Straaled i sin Morgenglans,
Kejserdømmet kom for Orde,
Gav for Enevældet Sans,
Selv i Danmark nu de unge
Holde maatte Tand for Tunge.
Flaaden og Norge, som Danmarks Hæder
Værged og bredte i Verden ud,
Unge og gamle dybt begræder,
Lykken os sendte derved Afbud,
Tysken haabed, den snart nu ganske
Sluge skulde i sig det danske.
Men det dog blev mere, end overgabe
Kunde den spidse tyske Mund,
Dannefæ skød nu op af Grave,
Skød sig selv op fra Havsens Bund:
Lært havde Dansken nu op at blanke
Sine Guldsmykker og hver sin Tanke.
Frejas Guldsmykke og Frodes Grotten
Kom med Guldsæden nu for en Dag,
Latter sig løfted mod Tysker-Spotten,
Luren gjenlød med Valhals-Brag,
Kviderne lød i min Middelalder
Himmelsk som Asernes Graad for Balder,
Ja, paa Papiret med Oldtids Noder
Sang det i Toppen af Ygdrasil!
Ydun forynged vor gamle Moder,
Brage fornyed sit Harpespil,
Ygdrasil grønnes i Bøgeskove,
Havfruen danser med Sang paa Vove.
Uden Oplysning om Asamaalet
Øre jeg havde for Oldtids-Sang,
Saa, at nok fordum der havde straalet
Sol over Skyer i Danevang,
Ønsked i Takt da med Skjalde mine
Solen tilbage med Straaler sine.
Skjaldene lovpriste Folkestemmen,
Sagde, den vuggede Guld i sit Skjød,
Skottede mutte til Penneklemmen
Som alt for haard til en Mund saa blød,
Synet vel kunde jeg halvt kun dele,
Bod blev der raadt dog paa det hele.
Gammel jeg blev paa den danske Trone,
Ældre blev ingen i Nyaarstid,
Folket mig undte min Sølvhaars-Krone,
Viste det, da den affaldt, med Flid,
Bar mig paa Skuldre ned til Roen,
Som de bar Frode til Være-Broen.
[Min Fader, ottende Kristian] *)
Sagde man, var fuldklog en Mand,
Og naar jeg ej det kan forstaa,
Siger man vel, det ses derpaa:
Var ej jeg dummere end de fleste,
Saa' jeg af Klogskaben vel det meste.
*) [Linjen, der mangler i Ms., er indsat af Sv. Grundtvig.]
Om det var klogt, for Holstens Skyld
Slesvig at plage med en Blodbyld,
Derom sin Mening alt har sagt
Slesvig og Holsten som i Pagt,
Prøjsen og Østerrig med Vaaben
Begge dem tog fra Dansker-Taaben.
Om det var klogt, at Norge vel
Han en Forfatning gav til Held,
Men at den samme i Dannemark
Han ikkun værdiged et Spark,
Det fik at se paa Pariser-Gader
Greven af [?] og hans Farfader.
Hvis han end havde levet da,
Da klart det gjaldt om Nej og Ja,
Mon Frihed vilde end for sig
Han fundet ubetimelig,
Og mon da jeg, som Frihedsfanen
Tog selv i Haand, var Dumrianen?
Jeg i det mindste troer nej,
Og at jeg vandred Klogskabs Vej,
Det sig Stadfæster selv derved,
At jeg vandt Folkets Kjærlighed,
Saa som den syvende og sidste
Jeg Fredriks-Navnet ej skal miste.
Ja, som den sidste Dane-Drot
Jeg døde ung paa Lyksborg Slot;
Ej blot af Slesviger begrædt,
Men Holger Danskes hele Æt,
Som klart ham havde hos mig fundet,
Ham fandt med mig af Døden bundet.
Ja, Holgers Haandslag saa' man glad
Ved Isted og ved Frederiksstad,
Har siden dog med Landesorg
Ham savnet paa vor Kongeborg,
Men fremfor alt ved Dannevirke
Og Flensborgs danske Friheds-Kirke.
Det synes nu, som om ved Als
Vor Lykke brækket har sin Hals,
Saa til en Kat i Frederis
Nu Tysken frit kan sige Kis,
Og prale af, med sine Lanser
Han tappert Stormed Dyppels Skanser.
Dog, Dansken sælger ej sit Haab
For hundred Mark i højt Opraab,
Og da den danske Løve fin
I Eftermælet er og min,
Saa, skjønt vi derfor kaldes Taaber,
Med Dansken jeg Oprejsning haaber.
Det er og Sagn fra gammel Tid
Og Luredrøn fra Holgers Strid,
At Danmarks Lykke vel en Lur
Sig tage kan i Jomfrubur,
Men springer op dog som en Løve
Til ny Bedrift paa Val at øve.
I Spidsen for det Lag jeg stod,
Som freder om den danske Rod,
Og som for Uraad finder Raad
I Frodes Kværn og Frejas Graad,
Og haaber derfor Høst med Glæden
Paa Fyrisvold af Bog-Guldsæden.
Hedenskabet i Højnorden,
Mageløst paa hele Jorden,
Døbes skal til Nornedom,
Thi med Nornerne Forsynet
I Højnorden er indlynet,
Den Gang Tidens Fylde kom.
Thi Almagten i det høje,
Som med alting holder Øje,
Har med alt et Øjemed,
Og det Øjemed maa være
Soleklart til Magtens Ære,
Muligt kun ved Kjærlighed.
Værket da sin Mester priser,
Kjærlighed sig selv beviser
Af sig selv som soleklar:
Frydesang den evig synger,
Og i Sangen sig indslynger
Alt, hvad Del i Glæden har.
Hedning-Stammen i Højnorden
Er den eneste paa Jorden,
Som har Skæbnen Visdom kaldt,
Er den eneste tillige,
Som i Evighedens Rige
Har af Tiden ventet alt!
Kristendommen for det samme
Kun hos denne Hedning-Stamme
Klare kan sit Lys-Begreb:
Ordet, Solen i Guds Rige,
Som er Liv og Lys tillige,
Ordet, hvorved Tiden blev!
Ordet, som i Jule-Bogen,
Hjulpet op fra Skammekrogen,
Kommer os i Møde med -
Ordet, som udsprang i Blivet,
Ordet, som er Lys i Livet,
Lyder, taler i Guds Sted.
Ordet, som har Liv til Moder,
Lyset, som er Livets Broder,
Heller ingen troer paa,
Uden hvem der ser Gudsfreden,
Datter af Guds-Kjærligheden,
Spejle sig i Bølgen blaa.
Mellem Hedninger de findes
Kun, hvor Paradiset mindes
Mildt med Graad for Hjærtets Guld;
Det dog er, selv her forældet,
I Højnorden kun Tilfældet,
Arne-Bod paa Vinterkuld.
Derfor ikke hen i Vejret
Siges: Kristendommen sejret
Har først ret i Danevang,
Hvor dens Lys om "Tidens Fylde",
Som Guds Kjærlighed vi skylde,
Gløde kan i Folkesang.
Her kun Tiden aabenbarer,
Tidens Løb kun her forklarer
Som en Flod sit Kildevæld,
Løfter sig med Hjærtets Stemme
Fra sit dybe, dunkle Gjemme
Livets Morgendug i Kvæld!
Ja, kun her, hvor Aanden handler,
Al sin Kraft til Daad forvandler,
Mildt opløst i Kjærlighed,
Ikkun her kan gjennemstraales,
Her af Aanden ret opmaales,
Kirkestaden med Guds Fred.
Ja, kun her fra Himlen stige
Kan til Jordens Himmerige
Ned det ny Jerusalem,
Hvor paa Himlens Safir-Blaane
Ej mer savnes Sol og Maane,
Da Guds Lys fordunkler dem.
Derfor lad kun Verden spotte
Med Guldkværnen; Frodes Grotte
Og med Frejas Brysingmon,
Lige fuldt skal Tungen gløde,
Og Guds Kjærlighed forsøde
Alt hos Danmarks Liljevaand.
Ja, vort Modersmaal det søde
Paa den danske Tunge gløde,
Som paa Herrens egen, skal,
Vil Guds Storværk til vor Lykke
Smilende og klart udtrykke
Som en himmelsk Hjarne-Skjald!
Alle sine Bølger smulle,
Som i Hjærte-Bugten rulle,
Naar sig Stormene har lagt,
Under Aandens Herredømme
Skal i Øresund udstrømme
Med Mildhedens Dronning-Magt.
Ja, det store i Kredsgangen
Mellem Liv og Død i Vangen,
Som imellem Nat og Dag,
Med sin Glans skal overskygge
Hjertelivet med sin Lykke
I Gud-Kjærlighedens Smag.
Liv og Fred med Hjærtens-Glæde,
Liv og Lys i Straalekjæde,
Det er Tusendaarets Vaar,
Det hos os er Aande-Sansen,
Det for os er Lavrbærkransen
I Guds Naades Gyldenaar!
Derfor, Moders danske Tunge!
Lær dig til med Fryd at sjunge
Jorderigs Halleluja,
Som imellem Sund og Bælte
Skal med Himlen sammensmelte,
Trods hvert Syndefald endda!
Rosenblommer paa det jævne,
Dufter! I dertil har Evne,
Trods hver anden Blomst i Nord;
Lad vor Fader i det høje,
Som det Hadding stod for Øje,
Mærke Himmelduft fra Jord!
Heltene fra vor Guldalder,
Aserne med Frej og Balder!
Gjæster eders gamle Hjem,
Dér endnu paa Videsletten
Møde skal I Skjoldungætten,
Lege mildt Guldtavl med den!
Frejas Datter, Ædelstenen,
Med Guldsmykket og Guldtenen
Ogsaa der I møde skal,
Nu sig selv hun hævder Prisen
For den Traad i Kæmpevisen,
Som ej ligner Hjarne-Skjald.
Af Guldstraa i Agerrenen
Selv hun spandt den paa Guldtenen,
Virked den i Visen ind,
Hvor den, som Guldløv paa Linden,
Hued, fængsled Dannekvinden
Med sit heltelige Sind.
Lyset, som I før ej kjendte,
Men dog havde glad i Vente,
Nu omstraaler Eders Fjed,
Thor og Frej hos Frelsermanden
Ser forbavsede hinanden
Kysses i Guds Kjærlighed!

Man siger i Byen, at Hr. Biskop Martensens sidste Ordinations-Tale, som han har givet beskrevet under Titel af "den apostoliske Inspiration" skal være en Banbulle mod den saakaldte Grundtvigianisme, eller mod. den historiske Oplysning, at vi ved vor Daab og Altergang har et Ord af Herrens Mund til os og til hele hans Menighed, som er "Aand og Liv" for alle, hvem der fæster hjertelig Tro dertil, og at det er igiennem dette Herrens Munds-Ord, den Helligaand, "som ikke taler af sig selv, men tager af Herrens og forkynder os", meddeler og forplanter det christelige Lys og Liv fra Slægt til Slægt.
At nu Biskop Martensen virkelig skulde enten nænne eller vove at sige eller strive: forbandet være hver den, som lærer saaledes, det maatte jeg baade høre og see, for jeg enten vilde eller kunde troe det; thi hvortit jeg end har talt med Professor Martensen om denne, folkekirkelig talt, i det mindste aldeles uskyldige Sag, har jeg ikke bort et Ord, der i fjerneste Maade kunde hentyde paa, at han ansaae denne Lærdom for uchristelig, endsige da for saa aabenbar an antichristelig, som den maatte være, forat kunne rammes af en apostolisk Bansættelse, og i det lille Flyveskrift, som Biskop Martensen har udgivet under Titel af "den apostoliske Inspiration", har jeg heller ikke fundet mindste Tegn til, at Biskoppen vilde anvende den apostoliske Bansættelse paa Lærdommen om det evige Livs-Ord, hvad da ogsaa vilde være ligesaa latterligt som sorgeligt, da Skriftet jo fra først til sidst handler om dem, der enten vilde forkynde et andet Christi Evangelium end Apostlerne mundlig havde forkyndt fra Begyndelsen, eller som dog vilde paastaae, at en ny, fra Apostlernes afvigende Lærdom kunde i Aand og Sandhed være ligesaa christelig og aandelig som deres. Der kan nemlig ikke tænkes nogen saadanne grove
Papisterier mere modsat Paastand, end den, som jeg her og allevegne giør til min, at del Evangelium, som Apostlerne havde modtoget af Herrens Mund og meddeelde hele Menigheden ved Daaben og Nadveren, som Herrens egne Indstiftelser, det er Grund-Evangeliet, hvormed Vorherres Jesu Christi Menigbed maa staae og falde, saa det Evangelium kunde hverken Apostlerne selv eller nogen efter dem forandre eller modsige, uden dermed at bansætte sig selv og udelukke sig selv af den apostolisk-christne Menighed, saa en ny Bansættelse af disse paa Papiret, efter ven gamle apostoliske i Galater-Brevet, er vist ganske overflødig, skiondt jeg selv for mange Aar siden har gientaget den i "Kirkens Gjenmæle", og den kan i alt Fald umuelig ramme de eneste, der hos os, med Apostelen Paulus i Galater-Brevet, strængt hævde den første apostoliske Forkyndelse af Christi Evangelium sin Uforanderlighed og Uafhængighed af enhver senere apostolisk eller uapostolisk Prædiken eller Tilskrift.
Skulde jeg derfor i nogen Henseende optage Biskop Martensens Flyveskrift om den apostoliske Inspiration som en Strids-Handske, da maatte det nerop være, fordi han der synes at tillægge den senere Apostelskrift et Fortrin for den foregaaende mundlige Forkyndelse, og saaledes at falde i Modsigelse baade med Apostlernes Grund-Prædiken og med det Apostel-Brev, han bygger paa, thi Apostelen Paulus skriver jo udtrykkelig, at han var selv bandsat, om han nu, da han skrev, vilde forkynde et andet Evangelium end det, han mundlig havde forkyndt fra Begyndelsen.
Dog heller itte denne Stridshandske vil jeg optage, dels fordi Hr. Biskoppen neppe vil vedkiende sig en saadan Mening, og især, fordi jeg alt i mange Aar har været ligesaa overbeviist om Ufrugtbarheden af alle Pennefeider om Guds Ord, som jeg er overbeviist om Pennens Død og aandelige Magtesløshed selv i en Apostel-
 
349-350
haand, og dog er de trykte Bogstaver endnu meger løsere og længere fra Livet og Kraften end Pennen, mens vi holder den i Haanden og styrer den efter vor Tanke.
Da jeg imidlertid af det Biskoppelige Flyveskrift med Forbauselse seer, at selv de Lutherske Høilærde i Danmark endnu omtrent slaaer paa samme Trin, som de Lutherske Høilærde i Norge, saa de har endnu giennem en heel Menneske-Alder ikke fattet den dog ellers soleklare Forskiel mellem Tale og Skrift, Ord og Bogstav, om de usynlige, aandelige og hjertelige Ting, eller den vel mindre klare, men dog indlysende Forskiel mellem at troe den hellige Skrift og at troe uindskrænket paa alle dens Bogstaver som indblæste, og at tiltroe Bogstavskristen det aandelige Liv og de guddommelige Virkninger, som Skriften selv, saavidt Bogstaver kan, fralægger sig, saa finder jeg mig drevet til, hvad jeg for Danmarks Vedkommende havde tænkt overslødigt, dog endnu engang med Flid i mueligste Korthed og det klareste, jeg kan, historisk at fremstille den christelige Lys-Sag og Livs-Sag for Danske Læsere, ikke fordi jeg er daarlig nok til at tænke, at jeg med et Pennestreg skulde nu kunne udrette mere end baade ved Mund og Pen i en heel Menneske-Alder, til at giøre Blinde seende. Dove hørende og Døde levende, men fordi jeg har den ligesaavel reent menneskelige som apostoliske Vidskab, at stiondt Pennen slet ingen Mirakler kan giøre og siet ingen Hjerter omvende, saa kan den dog giøre gode Venner og velvillige Læsere opmærksomme paa hvad de har overseet og minde dem om hvad de har glemt.
Saa skal jeg da først minde saadanne Danske Læsere om, at det ingenlunde er mig eller mine Discipler, men vore rationalistiske Modstandere, som har stræbt at undergrave den hellige Skrifts Paalidelighed og Troværdighed, ved at giøre alle mulige Indvendinger mod Apostlernes guddommelige Oplysning og mod de apostoliste
Skrifters Ægthed, mod deres uforfalskede Bevarelse og omhyggelige Overlevering til os, mod Rigtigheden af Apostel Skriftens Oversættelse paa Modersmaalet, som for Menigheden er den eneste tilgængelige, og endelig mod den Lutherske Skriftfortolkning, saa vi har fundet Apostel-Skriften ikke i Besiddelse af Almeenhedens Tro og Tillid, men tvertimod hardtad af alle de Skriftkloge udraabt for en Bog, hvoraf det umuelig kunde bevises for Nogen, endsige da for hele Menigheden, enten hvad der var den ægte, oprindelige Christendom, eller at den var en guddommelig Aabenbaring.
Langtfra at bifalde denne herskende Tilsidesættelse af Bibelen, forsvarede jeg i hele femten Aar vens fuldkomne Troværdighed og Paalidelighed, saa at sige, mod hele Verden, og ganske i Morten Luthers Aand og Spor, saa jeg vel med Luther opgav den meningsloft Bogstav - Indblæsning, ven shjødesløse Kanonisering af Bog-Bindet med Boghandler-Texten og hele den aandløse Betragtning af mirakelgiørende Bogstaver, men paastod ligefuldt, at den prophetiske og apostoliske Skrift er en sandfærdig og paalidelig Beskrivelse af den guddommelige Aabenbaring, vistnok mørk for de Vantroe, men klar i Saligheds-Sagen for alle Troende med den Helligaand. Hvad der nu først gik op for mig i den almindelige Oplysnings-Sag, var, at man saa skarpt som mueligt maatte adskille de to Hoved-Spørgsmaal: hvilken saakaldt Christendom er den oprindelige og eneste ægte? og: er denne ægte Christendom en Sand guddommelig Aabenbaring? da man ved at besvare begge Spørgsmaal under eet, kun forvirrede Sagen, saa Rationalisterne triumphærende kunde udraabe: vi forudsætte jo alle, at Christendom er guddommelig Sandhed, Saa, da dette og hint i Bibelen er usandt, saa kan det heller ikke høre til den sande Christendom. Ligesom man nemlig forst maa vide, hvad der er ægte Christendom, for man kan undersøge, om den ægte Christen-
 
351-352
dom er en guddommelig Aabenbaring, saaledes er aabenbar det første Spørgsmaal reen kirkehistorisk, og taaler siet ikke at sammenblandes med det andet, der dels er et Samvittigheds-Spørgsmaal om Christendommens Troværdighed, og dels et Oplysningsspørgsmaal om Christendommens guddommelige Beviislighed*).
Saasnart vi nu feer, at Spørgsmaalet om den ægte, oprindelige Christendom er af reen kirkehistorisk Art, og dog lige vigtigt for alle Mennesker, som vil være Christne, da seer man tillige, at en Besvarelse enten efter den hellige Skrift alene eller efter hele den skrevne Kirke-Historie kan umulig være fyldestgiørende; thi var den det end for de Høilærde, saa var den det dog ingenlunde for Kvinder og Børn og hvad man kalder Lægmand i det hele, saa alle disse, naar Bøgerne var Fælles-Troens Kundskabs-Kilde, maatte iblinde troe paa de Høilærde i deres Saligheds-Sag, hvad dog var ligesaa uforsvarligt, som at troe paa Paven og hans Geistlighed, og var hos os endog umueligt, da vore Skriftkloge vidnede tvertimod hinanden om Bibelens og Kirke-Historiens Udsagn.
Dette var naturligviis alle dem en kiærkommen Oplysning, der ikke betragtede Christendommen som en Saligheds-Sag, og fandt derfor, at Folk godt kunde lade de Lærde trættes om den ægte oprindelige Christendom ligesom om saamange andre historiske Spørgsmaal til Verdens Ende, men for mig, som en oprigtig luthersk Christen, var det en meget sorgelig Opdagelse, indtil det faldt mig ind at søge Lys hvor jeg med Morten Luther altid havde søgt Livet og Aanden, nemlig ved Herrens egne Indstiftelser og Saligheds-Midler.
Her fandt jeg da ogsaa strax den almeen-gyldige Oplysning om den ægte, op-
*) Jeg afhandlede ethvert af Spørgsmaalene, om den sande Christendom" og "om Christendommens Sandhed" i "Theologisk Maanedsskrift".
rindelige Christendom, som jeg havde lært at savne og at skatte, thi saavist som al historisk Oplysning udspringer af sikkre og troværdige Vidnes byrd, saa fandt jeg strax, at intet Vidnesbyrd under Solen kan være troværdigere, eller sikkrere mod at forfalskes, end det Vidnesbyrd, som hele den Christne Menighed ved enhver Daab har aflagt om sin Tro, og i det hele om Villa arene for Optagelse i den Christne Menighed til Fællesskab om Jesus Chrisus og om den Salighed, han har at skiænke.
Dette Menighedens eenstemmige Vidnesbyrd om sin "Herre, Tro og Daab" lader sig nemlig siet ikke angribe af Nogen, der vil hore til Menigheden, men kun af hvem, der stiller sig ud en for Menigheden og fjendlig imod den, med den gruelige Beskyldning, at enten har Menigheden ligefra Begyndelsen falskelig udgivet sin Troes-Bekiendelse og Daabs-Pagt, sine Vilkaar for Gienfødelse til evigt Liv, for ægte apostoliske, eller ogsaa har den i Tidens Lob forsætlig og samvittighedslos for falsket den apostolisk meddeelte, alle vitterlige Troes-Bekiendelse og Daabspagt.
En saadan Beskyldning mod et Troes-Samfund, der fra Begyndelsen baade tusindfoldig gik i Døden for sin Tro og var selv for sine Fiender bekjendt for Samvittighedsfuld Sanddruhed, seer man strax er langt fra at bevise sig selv, og er i alt Fald ligesaa ubeviislig som Vidnesbyrdet er troværdigt til Dommedag. Jeg har nok seet, at hvad man i Danmark og Norge kalder høilærde Folk tænker, de kan føre de stærkeste historiske Beviser mod den apostoliske Troes-Bekjendelses Ægthed og saa ligefuldt lade Menigheden være angerlos og ved Daaben vedblive at bruge den forvanskede og i det hele usikkre og foranderlige Bekiendelse til Udtryk for Fælles-Troen; men naar de forespørger sig hos deres tyske Mestere, vil de dog udentvivl blive oplyste om, at det gaaer ikke an, at sætte nogle Enkeltmænds saakaldte Vidnesbyrd paa Papirslapper, fundne 
 
353-354
i Krøgene, enten over eller ved Siden ad den hele Menigheds sikkre, høitidelige Vidnesbyrd ved Daaben fra Slægt til Slægt, og at man endnu mindre uden klar Bespottelse kan Stemple den apostoliske Troes-Bekiendelse som uægte og dog indrømme, ai den i mange Aarhundreder har baaret og skal fremdeles bære Christi Kirke. I alt Fald er det klart, at hvem der vil Stemple vores, den Engelske og den Romerske Kirkes Daabspagt og Troes-Bekiendelse som uægte, uden dog at erklære Vorherre Jesus Christus Selv aaben Feide, de maa nødvendig opvise en anden Menighed, hvis Daabspagt og Troes-Bekiendelse er fiendlige mod vores, og kan dog muelig være ægte apostoliske, hvortil dog horer, at de maa have baade en lysere og daadfuldere Historie end vores, da det er utænkeligt, at Jesus Christus kunde have al Magt i Himlen og paa Jorden og dog lade den ægte Menighed Staae tilbage for den uægte i aandelig Kraft og Klarhed.
Saalænge nu vore lærde Modstandere ei engang har Seet, hvorledes Kirke-Sagen historisk Stiller sig med troværdige Vidnesbyrd, endsige har prøvet paa at opdrive et Vidnesbyrd, der i nogen Henseende kunde maale sig med vores, da kan Menigheden aabenbar trygt grunde sin christne Tro paa den Menigheds Vidnesbyrd, der var med Herren fra Begyndelsen, som paa en Klippe, alle Helvedes Magter lun forgæves vil rokke, og naar man kalder dette en Fornærmelse mod Apostel-Skriften, da lader det Sig jo soleklart bevise, at efter Skriften maa Troen og Daaben, langt fra at udlede deres Christelighed fra Skriften, have været i Kraft længe forend Skriften som deres Historie blev til, saa Skriften er kun paalidelig under Forudsætning af Troens og Daabens Førstefødsel og fulde Uafhængighed af al følgende Skrift, som af al følgende Prædiken.
Dette er den klare Lys-Side af det christelige Grund-Ord og Evangelium, utvivlsomt og uangribeligt for Menigheden, og vi tor godt sige, efter et farefuldt Levnetsløb af Atten Aarhundreder, uovervindeligt Selv for Tiden, hvoraf vistnok følger, at Skriften, som Menigheden ikke ved Daaben bekiender eller paastaaer noget om, den har heller ikke Menigheden noget Ansvar for, men deraf følger ingenlunde, som vore Boglærde pleier at strive, at Menigheden ingen Nytte skulde have af Apostel-Skriften, eller at Menighedens Lærere ingen Ærbødighed skulde have for den eller ingen Trang og Tillid skulde fole til den, og i alt Fald skal man neppe kunne nævne nogen af vore bekiendte samtidige Bisper, Præster eller Professorer, der i offenlig Tale og Skrift har lagt dybere Ærbødighed for Apostel-Skriften og mere uindskrænket Tillid til dens Indhold og Udtryk for Dagen end jeg, ligesaavel efter som for "Kirkens Gjenmæle." Det er da ogsaa begribeligt nok, at fordi man ikke kan indrømme den Umuelighed, at Apostel-Skriften, som er skrevet til den troende Menighed og kun stykkeviis er blevet og kan blive hele Menigheden bekiendt, skulde være Fælles-Troens Kilde og Rettesnor, derfor kan man godt ei blot indrømme, men indskærpe, at Skriften efter Apostlernes Dage er alle Lærere uundværlig baade til Evangeliets fyldige Forkyndelse og til den apostoliske Lærdoms Bevarelse, endsige da til den apostoliske Lærdoms Gienfødelse efter Pavedømmets Morke, faa de to Holst forskiellige Ting kan kun sammenblandes af saadanne Boglærde som, blinde for det virkelige Liv, ikke veed at giøre Forskiel mellem Menighedens uforanderlige Fælles-Tro og de Skriftkloges Oplærelse i og Oplysning om Guds Rige, som, indtil vi naaer Æenheden af Guds Søns Tro og Erkiendelse, nødvendig maa være forskiellig ikke blot hos Menigheds-Lemmerne, men ogsaa hos Lærerne fra Slægt til Slægt, hvorfor Apostel-Skriften ikke blot er den uundværlige, men den eneste christelig gyldige Lære-Forskrift til Dagenes Ende.
Komme vi nu til Livs-Siden af det christelige Grund-Ord og Evangelium ved Daaben og Nadveren, da følger det af 
 
355-356
sig selv, at den er langt fra at være ligesaa indlysende, da Forklarelsen af Livs-Dybets nødvendige Dunkelhed i Støvet er hele det menneskelige Levnetsløbs Maal og Ende i denne Verden, saa at hvem der i Tidens Lob lover os øiebliklig Klarhed over Menneske-Livet, dets skiulte Kilde, dets lønlige Forplantelse og dets hemmelighedsfulde Udvikling, han, veed vi forud, lyver, men det er da ogsaa langt fra, at jeg nogensinde har sagt, at jeg kunde bevise, at det christelige Grund-Ord og Evangelium er et evigt Livs-Ord, hvorved Vorherres Jesu Christi "Aand og Liv" kan og skal guddommelig forplantes, udvikle og klare sig i Menigheden til Vorherres Jesu Christi Dag. Jeg har kun sagt, hvad jeg fremdeles siger, at det troer jeg som en dyb, en ubegribelig Hemmelighed, og jeg veed ikke rettere, end at jeg har Christi Aand, Apostel-Skriften og hele den troende Menigheds kirkehistoriske Erfaring paa min Side, saa jeg maa formane Menigheden til at prøve denne Oplysning om det aandelige og christelige Liv, plove den, ikke paa Bogkundskabens eller Grubleriets døde Vei, men paa Troens, Haabets og Kiærlighedens levende Vei.
Om nu dette er noget Nyt hos os saakaldte Lutheraner, eller om det kun er en klarere Udtalelse af den Lutherske Grundsætning, at "Ordet og Troen" udretter ved den Helligaand hele Guds Gierning i Menigheden, og at det hverken er ved Læsning eller ved Bon og Faste, men ved Daaben og Nadveren efter Herrens egen Indstiftelse, at de Troende giensødes til Guds Børn og mættes til et evigt Liv i Christus Jesus, derom nytter det ikke at trættes, men jeg kan ikke skiønne rettere, end at denne Livs-Oplysning er aldeles Luthersk, og da Luther i alt Fald, ligesaavel som jeg, paastod, at uden "Guds Ord" var Vandet i Daaben kun Vand og Nadveren kun Brod og Viin, saa kan det umuelig være antiluthersk at sige, at det er Indstiftelsens Ordaf Herrens egen Mund, der, som et kiærligt og almægtigt Guds-Ord, baade gienføder og himmelsk opføder de Troende til aandeligt og hjerteligt Fællesskab med Vorherre Jesus Christus om hans guddommelige Menneske-Liv.
Det er da ogsaa mærkværdigt, at naar de Boglærde enten i Danmark eller i Norge vil kyse de Troende fra, hvad vi raade til, paa Hjertelighedens levende Vei, altsaa paa "Livets Vei" at prøve, om man ikke dog ved at fæste sin Tro paa det evige Liv som Guds Naadegave i Christus Jesus Vorherre til Troens og Haabets og Kiærlighedens Ord ved Daaben og Nadveren, faaer den Helligaand med en levende Sikkerhed paa Herrens aandelige og hjertelige Nærværelse, paa Syndernes Forladelse, Kiødets Opstandelse og det evige Liv, at da nævner de aldrig nogen anden Vei, hvorpaa man enten efter Christus eller efter den Lutherske Dogmatik skal kunne komme til denne levende Christendom, der jo dog ogsaa efter den Lutherske Dogmatik skal naaes. Heraf kan man nemlig ikke godt slutte andet, end at naar de saa haardnakket paastaaer, at det stumme Ord i Bogstav-Skriften kan og skal være ligesaa levende for os som det lydelige Ord, ikke blot ved Daaben og Nadveren (hvor man jo kalder det døde Formularer), men ogsaa i Prækenen, da maa det igrunden være deres Mening, at det lydelige Ord, trods sit unægtelige Legems-Liv, er ligesaa aandelig dødt og magtesløst, som det i Pennen og paa Papiret forskummede Ord, og at der altsaa siet intet aandelig levende eller levendegjørende Guds-Ord findes paa Jorden.
Mod denne aandløse Livs-Betragtning nytter nu igrunden ingen anden Indvending end et aandeligt Liv, som selv fører Kraft-Beviset i et daadfuldt Levnetsløb, og det er soleklart, at man umuelig med Pennen kan bevise Mundens Fortrin til kraftelig at sætte Liv i sit Ord, da Pennen med det samme maatte bevise sin Livs-Kraft, og derved afbevise sin egen seierrige Paastand.
Hvad Pennen derimod med en forbausende Tydelighed kan pege paa, det er den 
 
357-358
klare Selv-Modsigelse, hvori de Lutherske Theologer hovedkulds styrte sig, naar de paa den ene Side bekræfter, at det er ved Daaben og Nadveren og ikke ved Skriftlæsningen, at Mennesket faaer dm Helligaand med Syndsforladelse, Gienfødelse og Fællesskab med Herren, og dog paa den anden Side benægter, at det lydelige Ord ved Herrens Indstiftelser har en anderledes levende Indflydelse paa os end Bogstav-Ordet i Skriften; thi her giælder det vel ikke klarlig om et ejendommeligt Liv i Ordet, men dog om en levende Virkning paa Menneske-Hiertet, der skal kunne tilegne sig Evangeliet og dets Forjættelser. Det er nemlig klart, at Hverken Herrens Ord til den Værkbrudne, til den Blindfødte og til Lazarus, eller til Apostlerne er i Skriften henvendte eller stilede til os, og at det samme giælder om Apostel-Brevene til de Romere, de Galater og de Epheser, saa det vilde kun være ved den groveste Overtro Nogen af os kunde tilegne sig Jesus Christus, hans Fred og Velsignelse, dersom ver ikke var talt et Ordtilos fra Christus og hans Apostler, der gav os Fællesskab med dem og Ret til alle de gode Guds Gaver, som Skriften beskriver, men ikke kan meddele.
Dette indrømmede selv Biskop Mynster, der vist havde ligesaa meget som Biskop Markensen mod min Oplysning om det levende Ord af Herrens egen Mund ved hans Indstiftelser, thi da jeg fremstillede en Jøde for ham, som skulde døbes, og Biskoppen selv paatog sig Overhoringen, da gjorde han, efter endeel Spørgsmaal om Gienløsningen og Retfærdiggiørelsen efter Skriften, Overgangen til det christelige Liv med Spørgsmaalet: men hvordan kommer nu alt dette til os? hvorpaa han forventede og fik Svaret: ved Daaben og Nadveren. Vilde man nu desuagtet sige, at det Ord til os, hvorved Evangeliets Velsignelse kommer til os, var taget eller laant af Skriften, hvis Ord ikke er til os, da var dette dog vel den klareste Modsigelse baade af Taleren selv og imod Sand heden, der lader sig beskrive. De Lutherske Theologer nødes derfor vist snart til at indrømme, at om end det lydelige Ord ved Daaben og Nadveren ikke, som de tor paastaae, har noget aandeligt Liv i sig selv, saa har det dog den levende Netning fra Herren til os! og den levende Indflydelse paa de Troende og Døbte, som Skrift-Ordet fattes. Ogsaa i denne Vending vil ver være Selv-Modsigelse nok, men den er dog ikke saa aabenbar og synes at kunne levne Bogstav-Ordet "Rang-Titelen" af "levende Ord" som det der dog egenlig synes at ligge de Boglærde paa Hjerte.
Dette være imidlertid kun gode Venner anbefalet til nærmere Eftertanke, forat de kan see, i hvilken Klemme, ja, i hvilken Skruestikke de Lutherske Theologer sætter dem selv, naar de vil fraskrive Sacrament-Ordet hvad de dog selv tilskrive Sacramenterne og vil dog ikke grovt papistisk tilskrive de synlige og haandgribelige Ting; thi det tonner vistnok ikke Umagen at skrive til Oplysning for de Høilærde, der, saalænge Verden troer paa Bogstav-Heltene, kan med taus Foragt see ned paa alle de Laase, vi lægge dem for Munden, og faaer Verden først Øinene op for den jævne Sandhed, at den theologiske Paastand, om Kirke-Bogens prophetiske og apostoliske Veltalenhed, er netop ligesaa klog, som den musikalske, om Node-Bogen selv, der spiller og synger ligesaa gribende og henrivende som de ypperste Spillemænd og Sangerinder, da vil de Boglærde sikkert med den store Humbold tilskrive den blotte Ord-Lyd og Menneske-Rost selv hele det aandelige Liv og den aandelige Livs-Kraft, som vi kun vil indrømme og hævde Tungen og Røsten mageløs Bekvemhed til som Redskabet at modtage og meddele. Maaskee kan jeg da endnu faae Theologerne baade i Danmark og Norge paa Halsen, fordi jeg finder deres høirøstede Ord ligesaa aandelig dødt og magtesløst som deres Bogstavskrift.

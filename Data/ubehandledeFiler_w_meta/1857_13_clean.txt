„Vinden blæser hvorhen den vil,"
Siger vi af gammel Vane,
Vinden, lægger dog Aanden til,
Raader ei selv for sin Bane,
Blæser for Ham, som selv har Aand,
Tom holder Alting i sin Haand,
Vandrer paa Veirenes Vinger!
Manden aander og Kvinden med,
Som de har Luft og har Lunger,
Rørt af Aanden paa rette Sted,
Munden da mæler og sjunger,
Røsten vi hører, seer dog ei
Røstens og Sangens Adelvei,
Veed ikke, hvor de har hjemme.
Gud, Han aander, alt som Han vil,
Som ikke Støv kan udgrunde,
Han har aandet, saa vi blev til,
Aandet os Ordet i Munde,
Daarerne tænker, Gud er dum,
Daarerne siger, Gud er stum;
Var Han det, tav de nok stille!
Gud har Aande og Gud har Mund,
Om ellers Giver har Gave,
Alting ellers har ingen Grund,
Afmagt Skal Almagten skabe,
Døden stal være Livets Væld,
Taushed en slaae sig selv ihjel
Just med den Røst, som den fattes!
Vor Munds-Aande vi kalder „Aand",
Naar vores Tale og Stemme,
Skjult for Øiet, urørt af Haand,
Udtrykker, hvor de har hjemme,
Saa det er klart, om nok saa vild,
Der er dog Kraft og kløgt og Ild,
Virkelighed i det Skjulte!
Guds Munds Aande er Almagts Aand,
Kaldes Guds Røst og Guds Stemme,
Billedlig og Guds Høirehaand,
Hvoraf vi Storken fornemme;
Aanden, som af Guds Mund udgaaer,
Har dog guddommelige Kaar,
Dybenes Dyb Han ransager!
Almagts-Aanden er Sandheds-Aand,
Falskhed er kun i Afmagten,
Sandhed er dog med Fredens Baand
Knyttet til Naaden i Pagten,
Pagten er den: i Jesu Tro
Sandhedens Aand hos os vil boe,
Skjult i Guds Kiærligheds-Aande!
I Guds-Ordet ved Herrens Daab
Lyder Guds Kiærligheds Stemme,
Synder skjules af den i Hob,
Det kan vort Hjerte fornemme;
Sandheden kun i Naadens Dragt
Kræver sin Ret og teer sin Magt,
Derfor er Løgnerne kaade!
Sandheds-Aanden i Lovens Dragt
Farer med Lynild og Torden,
Klipper sprænges af Ildens Magt,
Og som et Lagen gaaer Jorden,
Trædskhed maa sande, den er dum,
Løgnen maa føle, den er stum,
Ønsker sig Ørene døve!
Sandheds Aand i Guds Naades Dragt
Farer med glødende Tunger,
Verden føler ei Naadens Magt,
Hører ei, Himmelen sjunger,
Trodser derpaa til Dommedag,
Kiærlighed er som Kvinden svag,
Naaden kun strider med Taarer!
Sandheds Aand med Guds Naades Magt
Alt hvad han vil dog udretter,
Liv han aander i Daabens Pagt,
Falskhed og Svig han aftvætter,
Og overalt hvor Sandhed boer
Han med de glødende Tungers Ord
Smelter de haardeste Klipper!
Støvets Aande i Ord og Røst
Svag er mod Vinden at nævne,
Til at yttre en evig Trøst
Giver Guds Aand den dog Evne,
Døde Folks By han giæster ei,
Giennem vor Aande Livets Vei
Baner han blid paa det Jævne!

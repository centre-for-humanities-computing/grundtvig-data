Monrad (fortsat): Vi maae huske paa, at Landet er ikke saa mange Mile borte fra Vesterbro; det ligger tvertimod tæt udenfor; der er Folk, som holde mange Ovæghøveder, som ogsaa kunne blive syge, og man vil altsaa have ligesaa megen Leilighed til at curere paa saadanne Kreaturer her som flere Mile borte fra Kjøbenhavn. Jeg maa saaledes tilstaae, at hvad der hidtil er ansørt, ikke kan bevæge mig til at stemme mod Lovforslaget i den Skikkelse, hvori det foreligger; men det kan jo være, at, naar de Herrer, der ere af den anden Mening, først rykke frem med det svære Artillerie, jeg da kan forandre min Mening. Jeg skal endnu kun tilføie en eneste Bemærkning, som egentlig ikke nærmest vedrører Indenrigsministeren. Den første Landbohøjskole, vi fik her i Landet, var den paa Mørup, og den blev bekostet af Sorø Akademie, som herved viste sig ikke at være sneverhjertet, og at det ikke tænkte paa blot at danne Mænd for Embedsstanden, men ogsaa Mænd for det egentlig praktiske Liv. Det synes mig nu at være urigtigt at lade dette saa smukke Exempel falde til Jorden, og ikke at lade den Tanke træde ilive, at Sorø Akademie ved denne Leilighed kom til at bidrage Noget til at fremme det Formaal, som det for mange Aar siden har stillet sig, og som man destoværre ved uheldige Forsøg blev forhindret fra at naae. Naar jeg betragter Sorø Akademies finantsielle Stilling, forekommer det mig heller ikke, at den frembyder nogen Hindring sor deel viis at gaae denne Vei; thi, uagtet der er lagt til Grund for Beregningen af Akademiets Indtægter Kornpriser, der ere langt under de virkelige, har det dog et Overskud af 70,000 Rd. for det kommende Finantsaar. Jeg skjønner derfor ikke rettere, end at det, som den paatænkte Læreanstalt vil koste mere, end Veterinairskolen nu koster, er der Rimelighed for, at Sorø Akademie yder et Bidrag til, ligesom det hidtil har ydet Bidrag til Mørup Læreanstalt, - og at dette ialtfald burde komme under Overveielse.
Grundtvig: Efter hvad den ærede Rigsdagsmand for Maribo Amts 4de Valgkreds (Monrad) nys sagde os, og som jeg formoder han ogsaa vidste, saa skulde jo denne Høiskole, skjøndt den kaldes Landbohøiskole, siet ikke være anlagt paa at skabe gode Landmænd (Monrad: Det sagde jeg ikke.) Jeg skjønner dog ikke rettere, end at saaledes blev der sagt; men, hvis det altsaa ikke var den ærede Rigsdagsmands Mening, saa maa det have været hans Mening, at man forberedtes bedst til at blive en dygtig Landmand ved at komme paa en saadan Høiskole efter iforveien at have samlet sig de Kundskaber, som udfordres til Forberedelsesexamen. Og naar man nu seer paa Antallet af Professorerne, saa maatte jo Dannelsen paa denne Høiskole blive 4/7 Deel veterinairiskvidenskabelig. Om nu virkelig Erfaringen nogetsteds under Solen har viist, at det er den rette Forberedelse til en god Landbo og et fornøjeligt Landliv, saaledes at studere især Veterinærvidenskaberne i stere Aar, det skulde jeg troe ikke engang Nogen vil paastaae, skjøndt det vistnok er ubegribeligt, hvad 
 
323-324
Folk kan paastaae. Hensigten med denne Høiskole eller Oplysningsanstalt, hvad man nu vil kalde den, skulde da nok ikke være at forberede Ungdommen til nogen bestemt Virksomhed eller til nogen egen Næringsvej, men at give en Aandens Dannelse og Aands-Retning, saaledes som man maatte ønske den hos hele Landets Befolkning, hos den hele Folkemasse; men da kan jeg siet ikke forstaae, at det skulde være det Rette ganske eensidigt at faste sig over Veterinairviden skaberne, Chemie, og lidt af de øvrige Naturvidenskaber; jeg kan siet ikke forstaae, hvorledes der da kan siger at gives en almindelig Dannelse. Jeg kan jo godt forstaae, at det er det Rette, naar man vil stræbe efter at være enten Professor i saadanne Videnskaber eller Lærer i en af de Skoler, der igjen skulle dimittere til Høiskolen; men, naar jeg tænker paa Folket i det Hele, saa synes jeg rigtignok, at der er en ganske anden Classe af Kundskaber, som ligger Folket som Folk i det Hele ligesaa nær, om ikke nærmere; thi ligger den historiske Kundskab ikke et Folks Krop saa nær som den physiske, saa ligger den dog Folkets Sjæl desnærmere. Jeg mener altsaa, at naar det skal være en Høiskole, der skal være beregnet paa Aandens Dannelse, og vel at mærke, for Befolkningen i det Hele, det da er galt eensidigt at kaste sig enten over Veterinairvidenskaberne eller eensidigt over Naturvidenskaberne. Den eneste Høiskole hos os, som vi jo kunne sige har begyndt at have Indflydelse paa Folkets Dannelse i Almindelighed, nemlig Høiskolen i Rødding, har ogsaa stræbt at give Dannelse fra begge Sider. Naar jeg nu seer hen til denne forunderlige Eensidighed og paa den anden Side til den Forudsætning, at den skulde dog være en Landbohøjskole, saa er det Hele, synes mig, hen i Veiret. Naar jeg fremdeles skjønner, at det her igjen er Examen baade for og bag, hvad ikke blot vil være en af de største Hindringer for en folkelig Benyttelse af Anstalten, men er efter hele vor Examens-Historie endogsaa galt, naar! man i Examen søger en Garantie for Duelig-! hed til visse Embeds-Stillinger, end sige da! for Dygtighed til borgerlig Virksomhed, saa! kan der for mig jo siet ikke være nogen Tvivl om, at enten de lægge den veterinairiske Landbohøjskole i Kjøbstaden eller paa Landet eller midt i Kjøbenhavn, saa er den lige unyttig, og skal have mit Nei.
Tscherning: Hver Gang en Sag af denne Art foreligger, kommer jeg altid igjen til at beklage, at Ingen gjør et nyt Oplag eller en forbedret Udgave af Sigfried v. Lindenberg. Jeg har paakaldt denne Helgen flere Gange, og jeg Paakalder ham nu her som Indledning til Behandlingen af denne Sag. Det ærede Medlem, som talte først, har ikke læst denne Vog, det er jeg overbeviist om, og jeg skal ikke svare ham Andet end henvise ham til den. Det andet Medlem, som talte (Vallentin), har godtgjort, at store experimenterende Landvæsensskoler ude paa Landet ikke due Noget, og det ærede Medlem for Maribo Amts 4de Valgkreds (Monrad) har endnu fuldstændigere omtrent beviist det Samme. Han har ogsaa fremhævet - hvad vistnok er aldeles rigtigt, og dette ligger paa det mere almindelige Gebeet, det rører ikke specielt ved denne Lov -, at det er yderst vanskeligt at holde en livlig Lidenskabelighed tilstede hos Mænd, som afsondres fra de Steder, hvor der er Berøring med Andre. Medens jeg skal paastaae og er overbeviist om, at de enkelte udmærkede Mænd, som leve afsondret, i Almindelighed frembringe Bedre og Mere, fordi de opfinde Mere, end de, der leve i stadig Omgivelse, saa skal jeg indrømme, at det Almindelige, det Jævne, det Middelmaadige holder sig mere slebet ved at holdes nær til Slibestenen; og dog seer man enkelte hele Faculteter, bestaaende af 4 til 6 Professorer, sygne hen saaledes, at der er ikke een af dem, der er værd at beholde; det tager jeg imidlertid for det Tilfældige, medens Reglen er sor mig den samme som for det ærede Medlem, at det er bedre at holde de styrre videnskabelige Indretninger sluttede sammen der, hvor Grundlaget er.
Nu kommer jeg snart til at tale om denne Lov i Almindelighed, efterat jeg først har bragt i Erindring for den ærede Forsamling, at Universitetet eier i Forhold til det lille danske Rige, Kongeriget Danmark, store Skatte af undervisningsmateriale og en stor Rigdom af 
 
347-348
ingen Værdie. Jeg skal derfor endnu engang henstille til den høitagtede Indenrigsminister, om han ikke har paatænkt en saadan Udlosning, som et af de Midler, der kunne fremkalde en billigere og hurtigere Befordring mellem Sjælland og Fyen.
Indenrigsministeren: Den høitærede
Formand har allerede berigtiget den Misforstaaelse af mine Yttringer, som fandt Sted fra Interpellantens Side. Naar det dernæst dreier sig om Grundene for det Svar, jeg gav, at Ministeriet ikke var tilsinds at gjøre den ommeldte Fart fri, saa ligge de temmelig nær, idet den paatænkte Udlosning jo skal koste en betydelig Sum, og naar der paa anden Maade tilvejebringes en hensigtsmæssig Postfart, kan Ministeriet ikke anbefale at give en saadan Sum ud for Nyborgs Skyld.
Grundtvig: Naar jeg beder den høitærede Minister og det ærede Thing at stiænke mig deres Opmærksomhed for et Øieblik, da maa jeg erkjende, at jeg maa synes meget lidet værdig til at tale med ved denne Leilighed, da jeg er saa fremmed for Beltfarten og Alt, hvad dertil horer, som vel nogen Bogorm kan være, der kun en enkelt Gang er kommen over Beltet, og det endda saa sjeldent, at nu i Sommer, - da jeg sidst kom over Storebelt, for at beile til Bruden, det vil sige til det Sæde, jeg nu har her i Besiddelse - da havde jeg ikke været paa den Galet i 50 Aar. Men det er da ogsaa vel egentlig kun som Folkethingsmand for Odense Amts 2den Valgkreds, at jeg troer, at jeg ved nærværende Sag maa udbede mig Ordet, for maaskee derved at gjøre Lidt af det, som min Valgkreds ventede af mig, og som den tildeels udtrykkeligt har forlangt af mig, da den ønskede, at jeg her i Thinget skulde gjøre, hvad jeg kunde, for at Odense Amts 2den Valgkreds, og da naturligviis førft og fremmest Valgstedet Kjerteminde, ogsaa kunde have nogen Nytte og Fornøjelse af Jernbanens Aabning til Korsøer, som vi jo Alle vente engang med det Første. Det er nemlig, som jeg har hørt og som den høitærede Minister vil vide bedre end jeg, saaledes, at Kjerteminde paa Farten mellem Sjælland og Iylland vil ligge meget beqvemt, naar Jernbanen er færdig, idet det maa antages, at den Dampskibsfart, der rimeligviis vil komme istand mellem Korsoer og Iylland, vil komme til at berøre Kjerteminde, der i mange Henseender beqvemt, selv for Fyens Hovedstad Odense, vilde kunne anløbes; men nu skal der være en Hindring, som ligger iveien for, at Kjerteminde kan baade fornøie sig og hoste Gavn af de nye Forbindelseslinier, som ventelig ville komme igang, idet Kjerteminde Havn, der forøvrigt skal være meget god, og især har det Fortrin, at den i Almindelighed lægger senere til om Efteraaret og er tidligere fri for Iis om Foraaret, mangler Rum til, at større Dampskibe kunne ordentlig svale derinde, og det er der jo nok Raad for; men det vil falde den lille By bekosteligt, og derfor har den sat sit Haab til, at Regjeringen, og da først og sidst Indenrigsministeren, enten med eller uden Rigsdagens Anbefaling, vilde maaskee hjælpe den til et Laan af 5-6000 Rd. paa billige Vilkaar, til at fordybe dens Havn, og derved fremmeden Communication, som Indbyggerne troe kunde være til Gavn for mange Flere end dem selv, men naturligviis forst og sidst for dem selv. De havde i den Henseende isinde at indgive en Adresse til Rigsdagen, men det raadede jeg dem fra, idet jeg sagde, at efter det Kiendskab, jeg har til disse Sager, var det Høieste, man kunde vente, det, at Sagen blev henviist til Indenrigsministeriet, men at selv det tvivlede jeg om at kunne opnaae, og derfor tænkte jeg nu, da der var Tale om Beltfarten, endog med et Sideblik til Kjerteminde, at det lunde maaskee være det Bedste, jeg kunde gjøre, som kun kan gjøre Lidet for denne Sag, saa at sige at paavise Sagen for den højtærede Indenrigsminister, hvad der maaskee kunde være ligesaameget, som om den var henviist til ham. Jeg veed ikke, om den højtærede Minister vil sinde, at der kan være noget at svare derpaa; men ialtfald vil jeg dog bede ham, om han et Øieblik vil tænke paa det!
Formanden: Ja, jeg skal ikke have Noget imod, hvis den ærede Indenrigsminister vil svare paa dette Sidste; men jeg kan dog virkelig ikke erkiende, at disse Yttringer 
 
387-388
loven i Vedtagelsen af det foreliggende Ændringsforslag; jeg skal kun her ganske kortelig bemærke, at naar vi kunne bemyndige Communerne i 2 Aar, uden at vi dog vide, om 1857 bliver et dyrt eller ikke dyrt Aar, uden at krænke Grundloven, saa forekommer det mig, at man ogsaa kan gjøre det for længere Tid. Jeg skal gjentagende anbefale Forslaget, skjøndt der kun vel er lidet Haab om, at det bliver vedtaget.
Grundtvig: Uden at jeg kan sige, at jeg seer nogen Nødvendighed i at give denne Lov en bestandig Virksomhed, saa kan jeg dog paa den anden Side aldeles ikke indsee, at der er nogen Fare derved, som det forekom mig var det Eneste, den højtærede Minister lagde Vægt paa imod det stillede Ændringsforslag. Jeg kan nemlig, efter det Kiendskab, jeg har til Communalbestyrelser, saavelsom ogsaa efter hvad jeg kan slutte mig til, neppe troe, at der er Grund til at frygte, at de skulde erklære et Aar for dyrt, som ikke virkelig var det, ligesaalidet som det kan ventes af dem, at de skulde gjøre mere end nødvendigt ved at opkræve Bidrag og uddele dem under de Vilkaar, som de efter denne Lov skulde uddeles under, thi, saavidt jeg veed, ere Communalbestyrelserne sædvanligviis knappe not med at bestemme de Bidrag, der ligefrem skulle gaae til Fattigvæsenet, og som jo ogsaa have Følger for dem, der modtage dem; at de derfor nogensinde skulde være saa ødsle at erklære, at der var Dyrtid, som nødvendigt fordrede saadanne overordentlige Bidrag og Udgifter, naar det ikke var Tilfældet, det er hverken rimeligt, og heller ikke troer jeg, at Erfaringen har viist, at den Tilladelse, som denne Lov nu i flere Aar i den Henseende har givet, er bleven misbrugt.
Bloch: Saavidt jeg forstod den ærede Rigsdagsmand for Sorø Amts 3die Valgkreds (Hasle) vil han gaae ind paa det andet Ændringsforslag, og man kan vistnok ogsaa stemme for det uden at stemme for det første og det tredie, da det ogsaa kan finde Anvendelse paa Lovforslaget, som det nu foreligger. Der er imidlertid dog nogen Forskjel, thi Lovforslaget har villet gjøre den Fattigskat, som allerede er fastsat for indeværende Aar, til det Normale, og indskrænker den Understøttelse, som Kommunalbestyrelserne skulle være bemyndigede til at yde, til det samme Beløb, hvorimod man, naar man vedtager det nævnte Ændringsforslag, giver det i Communalbestyrelsernes Magt - med Hensyn nemlig til den Bemyndigelse, de faae ved denne Lov - at fastsætte Fattigskatten, saa at de altsaa ved denne Fastsættelse af Fattigskatten kunne udvide eller indskrænke Bemyndigelsen efter Størrelsen af det af dem selv fastsatte Beløb. Jeg for mit Vedkommende troer, at Lovforslaget har truffet det Rette.
Hasle: Grunden til, at jeg har tiltraadt det andet Ændringsforslag, er den, at Lovforslaget derved bliver mere overensstemmende med de tidligere vedtagne Love om denne Gjenstand; disse have nemlig været vedtagne og stadfæstede i det Aar, for hvilket Bemyndigelsen gjaldt, og altsaa har Forholdet med Fattigskatten ogsaa været gjældende for det Aar, hvori Understøttelsen blev ydet. Da der nu staaer "for indeværende Aar", saa skeet derved en Forandring i Loven, saaledes som den tidligere har været vedtagen, og det er kun for at undgaae denne Forandring, jeg har tilt raadt det Ændringsforslag, som er stillet af en anden æret Rigsdagsmand.
Da ingen Flere begiærede Ordet, gik man til Afstemning, hvorved
1) Ændringsforslaget under Nr. 1: Ordene i § 1: "indtil Udgangen af 185?" udgaae.
forkastedes med 54 Stemmer mod 7.
Derved bortfaldt Ændringsforslaget under Nr. 3.
2) Lovforslagets § 1: (see Anh. Spalte 87). vedtoges eenstemmig med 69 Stemmer.
3) Ændringsforslaget under Nr. 2: Ordene i § 2: "for indeværende Aar" forandres til: "for det Aar, Understøttelsen ydes"
vedtoges med 40 Stemmer imod 29. 
 
411-412
som skulde være til vor Styrke, I tage det daglig bort fra os i Smuler, I vente blot den Tid, at det skal være fuldkommen tilintetgiort, og faa vise I os hen til Tidens Fylde. Det er ikke ret; det er maaskee mindre ilde meent end ikke fuldt overvejet.
Det har glædet mig at hore den ærede Minister, ved Begyndelsen af sit Foredrag, indrømme det Sande ved hele Fæstelovgivningen, nemlig: at det er det danske Bondefolk, vi skulle bringe til at høre op; thi det er en Feil her i Landet, at her er et Bondefolk, et Adelsfolk og et Borgerfolk; vi skulle kun have et dansk Folk; men, indtil vi faae dette, maae vi have et Bondefolk; Bondefolket var Trællefolket, og bærer endnu dette Trællemærke, eller det var Tyendefolket, naar man ikke kan lide det Ord: "Trællefolket," som endnu bestandigt skal gjøres til Tyende gjennem Jordsmonnet og tvinges til hver Dag at sætte Spaden i den Jord, som de kun grave Guld op af til Andre; thi det er det; man vil. - Jeg siger: den ærede Minister begyndte sil Foredrag heldigt, og vi maae være ham taknemmelige derfor, - og det var tillige mandigt. Han sagde, at man har paastaaet, at Ejendomsretten krænkedes ved en Afløsningslov, som vi her tænke os, - jeg taler slet ikke om Enkelthederne i Loven, deres Beskaffenhed staaer jo tilbage at afgjøre, - ved det hele System om en Forandring med Hensyn til den nu saakaldte Eiendomsindflydelse paa dette Jordsmon. Han sagde, at man havde kaldt det et Indgreb i Ejendomsretten, at en saadan Aslosning skal kunne skee ved Lov, men han udtalte ved Siden deraf, at han billigede ikke denne Betragtningsmaade, og han nævnede tillige en anden af sine Colleger, som her i denne Sal Holt har forsvaret det Modsatte. Det er altsaa det Udgangspunkt, jeg holder fast ved. Jeg behover ikke at minde om, at, naar der er Spørgsmaal om at udfrie de saakaldte Ejere fra deres Indflydelse paa Bondejorden, dette saakaldte Jordegods, da er det ikke Bonden umiddelbart, man forlanger det til, men det er til Staten, man forlanger det udlagt, for at Staten ved Hjælp af det kan komme til paa en passende
Maade at underholde sin Befolkning; thi deri ligger Forsvaret, som fores og maa fores for Berettigelsen til at handle, som vi have gjort (Grundtvig: Det var et daarligt Forsvar!). Det ærede Medlem kan da føre et bedre, naar dette er et daarligt. Forsvaret ligger deri, at Regjeringen kan gjennem Fæstelovgivningen foreskrive, hvad den saakaldte Jorddrot skal have i Indtægt af sin Gaard, kan foreskrive, paa hvilken Maade, han skal have det, kan foreskrive, hvorlænge den Vedkommende skal sidde i den saakaldte Brug deraf, kort sagt, kan forandre Forholdet imellem Jorddrotten og Fæsteren, jeg siger ikke imellem de nuværende Fæstere og Jorddrotter, men mellem de kommende Fæstere og Jorddrotter, saaledes at enhver Indlagt for Jorddrotten af Jordegodset forsvinder, at enhver personlig Indflydelse paa den vedkommende Faster forsvinder, og, naar dette er forsvundet, saa er der intet ydre Tegn tilbage paa Ejendommen, navnlig hvad det angaaer, som er det Gavnlige og Væsentlige ved Besiddelsen, Indtægterne. At den ærede Minister ogsaa betragtede netop Indtægten af Ejendommen som det, der her er Spørgsmaal om, som det Væsentlige, det ligger i hans Udtalelse af en af de Vanskeligheder, der bestod for Øieblikket, og hvorfor man ikke lunde tænke sig Loven gjennemført nu, og denne Vanskelighed var, at alle omgivende Forhold viste, at Eiendomsværdnn var i en daglig Stigen og Pengenes Værdi i en daglig Synken, og at man derfor, ved i dette Øieblik igiennem Lodstvang at forandre Ejendommene, det vil fige: Indtægten deraf til Værdi i Penge, gav en usikker og altid synkende Værdi og tog dersor en sikker og stedse stigende Værdi. Heri laa en fuld Erkjendelse af, at det, som Spørgsmaalet her er om, det er om Indtægten af Ejendommen, og da vi igiennem Fæstelovens forskjellige Bestemmelser med Hensyn til Indfæstning, med Hensyn til Landgilde, kort sagt, til alle Ydelser ere berettigede til, jeg siger ikte, at det vilde være klogt og billigt, at formindske disse Indtægter saameget, vi sinde passende, ja, at vi, dersom det er nødvendigt at slaae ind paa den Vei, skulle formindske dem saaledes, at Bonden, om sidder ved Stedet, kan bestaae derved, saa 
 
427-428
at modtage Gaarden til denne Priis eller begjære sig udbetalt 1/3 af den Priis, Godseieren havde forlangt (Indenrigsministeren: Jeg sagde ikke 1/3). Den høitærede Minister nævnede 1/3, ikke just da Hovedpunktet blev fremstillet, men der blev senere exempelviis nævnt 1/3 - i ethvert Tilfælde en vis Deel af den begiærede Priis, og den højtærede Minister meente, at Forholdet vilde stille sig saaledes, at Godsejeren ikke kunde begjære for meget, da han derved vilde komme til at udbetale en stor Andeel, og dersom han begiærede rimeligt, saa vilde Fæsterens Efterladte overtage Gaarden mod at afdrage den samme Ovotadeel, som ellers skulde afdrages, og derefter maatte Gaarden være fri Eiendom (Indenrigsministeren: Naar Godsejeren sit den!). Ja, naar Godsejeren fik den. Disse Hovedtræk fremstillede altsaa den ærede Minister, og nu gjør jeg det Spørgsmaal, om dette er den højtærede Ministers personlige Mening, eller om det tor ansees for Regjeringens Mening, thi er det Sidste ikke Tilfældet, saa vilde det være ligesaa ufrugtbart at gaae videre ind paa denne Tankegang, som det under den først af mig nævnte Forudsætning vilde være at behandle det foreliggende Forslag. Jeg vil derfor tillade mig at rette det Spørgsmaal til den højtærede Minister, om han antager det for sandsynligt, at Regjeringen vil gaae ind paa en Ordning af Fæsteforholdene ved Lov paa det Grundlag, som den højtærede Minister har fremsat.
Indenrigsministeren: Det til mig rettede Spørgsmaal kan jeg ikke besvare. Det er vel ganske rigtigt angivet, hvad jeg har fremsat, men det var kun min personlige Mening. Naar en Fæstelov skulde udkomme, saa er det de Grundtræk, som jeg havde tænkt mig. Naturligviis har hele Ministeriet ikke faaet Leilighed til at yttre sig om denne min personlige Anskuelse, saa meget mindre, som jeg kun er fungerende og ikke virkelig Indenrigsminister og har en anden, min virkelige definitive Portefeuille. - Efter et enkelt Medlems Opfordring at bringe et sligt Spørgsmaal til Forhandling i det samlede Ministerium, naar det itte foreligger at være Thingets Mening, det kan jeg hverken finde hensigtsmæssigt eller passende. Jeg har udtalt her i Dag fra Begyndelsen af, at jeg troede, just som min Stilling var og som den er til denne Sag, og især fordi alt, hvad der af mig er foretaget og yttret i denne Sag til dette Øieblik, blev fremfort og ligesom lagt paa Thingets Bord, saa burde jeg og som jeg pleier ganske aabent sige min personlige Mening, efterat jeg først havde anseet det for min Pligt at betegne Ministeriets Stilling til det foreliggende Udkast.
Grundtvig: Saa ofte, der her i Thinget har været Forslag til en egentlig Tvangslov for Godsejerne, har jeg enten talt eller dog stemt derimod, og da der ikke er foregaaet nogen Forandring i min Overbeviisning, saa vil jeg jo ogsaa stemme imod det nærværende Forslag i den Skikkelse, det har. Jeg har altid fundet, at enhver directe Tvang, udøvet imod Godsejerne til at sælge paa den ene Side, og paa den anden Side mere eller mindre at bestemme den Priis, hvortil de skulle sælge, var at betragte som et virkeligt Indgreb i Ejendomsretten og derfor kunde jeg aldrig tilraade det eller stemme derfor. Derimod har jeg heller aldrig lagt Dølgsmaal paa, at jeg ikke kan ansee Ejendomsretten over Fastegodset i Danmark for at være, hvad Juristerne kalve en fuldkommen Ejendomsret; jeg har aldrig lagt Dølgsmaal paa, at jeg ansaae de Indskrænkninger i den fulde, frie Benyttelse af Fæstegodset, som vor tidligere Lovgivning har givet Prøve paa, for retmæssige, og kan derfor heller ikke kalde det Uret, men maa ansee det for Ret efter Forholdene, om der nu gjordes noget Bestemt fra Lovgivningens Side, der kunde hindre dette Forhold fra at udarte lil en saa stor og vigtig Deel af Befolkningens Skade og Undertrykkelse, og som kunde tilskynde Godsejerne til at afhænde, hvor det lod sig gjøre, paa billige Vilkaar. Jeg mener dermed 3 Ting, som ogsaa tildeels ere komne paa Tale i Aften; den ene er, at da man har seet tidligere, hvad der synes atter at maatte befrygtes, at Godsejerne kunne faae isinde at holde Fæsteauctioner, da skjønner jeg ikke, at det vil være nogen Uret, om de ved et Lovbud bleve standsede paa denne 
 
429-430
Vei, der vistnok vilde fere til en fortvivlet Stilling for Overgangen til Selvejendom og tillige til Udsugelse af de Paagiældende, - som jo dog paa en Maade maae see, naar det er muligt, at komme i Levevei, - at det vilde være en Landeplage. Det er jo dog vist, at Ejendomsretten lil Jorden, som frembringer, hvad Folket skal leve as, kan aldrig være og kan aldrig blive saaledes fuldkommen som Ejendomsretten over Huse og Penge; thi Folket har en Grundret til at leve af den Jord, som de ikke alene beboe, men igrunden eie - og i den Henseende anseer jeg det rigtignok sor vigtigt, at der er en Folkesouverain - saa at Land-Jord maa ikke saaledes benyttes, at Folket taber Nytten og Brugen deraf. Derfor henregner jeg Fæsteauctionerne, naar de bleve sædvanlige, til de Misbrug af Godsejerretten, som den høitærede Minister kaldte utaalelige. Den anden Ting er, hvad jeg ogsaa troer, der er Fare for i den nærværende Tid og Stemning, som vi ogsaa have hørt, at der er Tilfældet flere Steder, at Godsejerne, uden at ville sælge, nægte at bortfæste; jeg veed det ogsaa, at det er Tilfældet, og det er maaskee ikke saa Faa, der have den Tankegang, og som altsaa ville oppebie fuld Fæsteledighed til at benytte sig af den Tilladelse, som Loven for nærværende Tid Hjemler dem at sælge ved Auctioner til den Høistbydende Sted for Sted, naar de blive fæsteledige. Dette er de 2 Ting, som jeg mener, at det vil være Ret ved en Lov at sætte en Pind for. Ligeledes med Hensyn til den 3die Ting, nemlig den Tilladelse, som jo oven i Kjøbet var en Tilladelse, der blev given paa Grund af Noget, som ikke længere finder Sted, Tilladelse i Anledning af Udskiftningen, naar den bekostedes af Godsejeren, der gav dem Lov til at bortforpagte Bondejord paa 50 Aar, thi det er vist, at, dersom Godsejerne sædvanlig vilde slaae ind paa den Vei, saa vilde det blive ligesaa fordærveligt for Bondebefolkningen i det Hele. Naar disse Bestemmelser vare tagne, og det tillige var erklæret, at der ikke var at vente nogen egentlig Tvangslov, saa troer jeg nok, jeg tor indestaae for, at Salg vil gaae rast fra Haanden; thi det, at der en Tid lang har været en Tvangslov ivente, og paa mange Steder hos Bondebefolkningen er ventet med en forunderlig Sikkerhed, det har maaskee nok t enkelte Tilfælde, som ogsaa anført i Aften, tilskyndet en Godsejer til at sælge snarere, end han ellers vilde have gjort - men jeg er aldeles fast overbeviist om, at det i langt flere Tilfælde og i langt større Udstrækning har afholdt Venderne fra at tage imod de endogsaa overordentlig billige Vilkaar, som vare dem tilbudte, og saalænge de troe, at have Udsigt til at faae en saadan Tvangslov, vil det forhindre Salg, saalænge der kan være nogen Mulighed dertil; thi de ville blive saalænge, indtil Jordejendommene efter al Sandsynlighed ville være saaledes stegne og Indtægterne saaledes forøgede, at Forholdet vil blive 10 Gange vanskeligere at ordne, end det hidtil var.
H. M. Petersen: Det har forekommet mig, at de fleste af de foregaaende Talere, have stillet sig mere eller mindre paa et skævt Standpunkt til denne Sag, ved enten specielt at omtale Fæsterne, eller Godsejerne. Jeg for mit Vedkommende er saa heldig, at jeg hverken er Godsejer eller Fæster; men jeg har, saalænge jeg har kunnet have nogen Mening om denne Sag, betragtet den som en uheldig Indretning sor Staten, som undergravende vor hele Existents. Den ærede Minister har, jeg troer paa en Maade, som vi bor være ham takskyldig for, aabent udtalt saavel Regjeringens, som sin egen personlige Mening om denne Sag, men jeg troer, paa en mindre heldig Maade berørt et Punkt, jeg mener hermed Partievæsenet. Jeg for mit Vedkommende har aldrig betragtet Sagen eensidigt, ligesaalidt som jeg er bleven valgt, fordi jeg vilde sige Ja til Fæsteafløsningen. Jeg er ofte bleven spurgt: "Troer Du ogsaa, det er i Bondestandens vel forstaaede Interesse, at et sligt Lovforslag udkommer?" Jeg har hverken svaret med et bestemt "Ia" eller et bestemt "Nei," men jeg har sagt, at det var i det Heles Interesse, og det skal Ingen af de Herrer kunne modsige. Det er den eneste Betragtning, som kan retfærdiggjøre denne Lov; den har da, og først da sin fuld-
 
495-496
at berøre et Princip, tor jeg maaskee ogsaa dertil knytte en enkelt Bemærkning. Udtrykkene staae her i en saadan Almindelighed, at man ikke let kommer paa det Rene med, naar en saadan Hjælp til Lønning af en Medlærer skal indtræde. Det er jo nemlig undertiden Tilfældet, at en Lærer i længere Tid ikke kan besørge de Forretninger, der paaligge ham som Lærer, og da vil jeg antage, at dette er et af de Tilfælde, hvor denne Fond vil komme ham tilhjælp med Lønning til en Medhjælper; men der kan ogsaa indtræffe et andet Tilfælde, og det er det, at s. Ex. en Lærers Sundhedstilstand, uden at den er aldeles svækket, dog er saaledes, at han ikke hele Tiden kan besørge Skolen, men kun overtage en enkelt Deel af Underviisningen og føre Overtilsynet med sin Stole, og da gad jeg vidst, om denne Fond skulde træde til, for at han kunde holde en Hjælpelærer, hvortil han maaskee selv bidrog Noget, eller om han strax skulde træde af og pensioneres og en anden Skolelærer i hans Sted ansættes. Jeg har blot berørt dette Punkt, for at det maaskee dog kunde komme under Overveielse.
Jeg kommer tilbage til § 12, hvor der tales om Legater, og som jeg kun vil henvise til, da den staaer i Forbindelse med, hvad jeg udtalte om Pugeskolerne; jeg veed, at saadanne Legater sine Steder udtrykkelig ere henlagte til Pugeskolerne, og det forekommer mig ikke godt, at man paa anden Maade kan disponere over dem end netop i det Øiemed, hvori de ere givne.
Grundtvig: Jeg har allerede hørt, at det ikke er den højtærede Cultusminister uventet, at han af mig vilde høre de samme Indvendinger imod det nærværende Lovforslag, som han allerede har hørt af Andre. Jeg maa nemlig sige, og sige det saa stærkt, som jeg vel kan, at det dog ikke alene er en meget lille, men en meget skjæv Begyndelse til at reformere Skolesagen; det er aldeles vist, at her er begyndt, saa at sige, ved Halen istedetfor ved Hovedet, og Hovedet maa dog vist i Skolen være Hovedsagen. Naar man vil udtrykke sig nøiagtigt, er her jo vel begyndt med Maven, og jeg maa tilstaae, den maa ikke glemmes, overalt hvor man vil have nogensomhelst virksom Tjeneste, og visselig maa den heller ikke glemmes, hvor der er Tale om, at Mænd for Skolen skulle opoffre deres Tid og Flid, hvormed de ellers kunde erhverve det, de behøve, men hvad der allerede er sagt her, det er dog ogsaa uimodsigeligt, det er, at først giælder det om at faae en Skole, som det er værd at komme i eller at lønne Lærere for, og dersom der da viser sig ikke endnu ac være tænkt en Smule paa det, saa maa man dog sige, at det er noget for tidligt at komme frem med at bygge Skoler og forbedre Skolelærernes Løn.
Rettelse.
I I. A. Hansens Foredrag staaer Sp. 433 Lin. 11 f. n. og Sp. 434 Lin. 1 f. o.: "give Sandheden Øren" istedetfor "give Sandheden Æren".

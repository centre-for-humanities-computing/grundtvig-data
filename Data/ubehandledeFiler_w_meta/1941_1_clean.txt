10de Octbr 1813.
I Jesu velsignede Navn, ved den hellig Aands naadige Bistand, til Gud Faders Ære og hans Riges Udbredelse.
Ærede Tilhørere.
Hvad er et Menneske? hveden er han oprundet hvad er hans Deel, hvortil er han beskikket? Quid sumus et quid victuri gignimur2? det er et Spørgsmaal som gennem Aartusinder brød de stærkeste Hjerner, det er et Spørgsmaal, som Ingen tør foragte, naar han vil hede Menneske, det er et Spørgsmaal, som vi alle maa urolig og inderlig længes efter at faae fyldestgiørende besvaret, saafremt vi ellers ikke skulle være Menneskenavnet aldeles uværdige, thi Selvbevidsthed er jo vort Arvegods, vi veed at vi ere, og kan vi da være ligegyldige ved, hvad vi ere, hvad vi kan, hvad vi skal vorde, om vi skal blive, kort ligegyldige ved vor Værelses Ophav, Vilkaar og Maal. Men maa vi nu alle som Mennesker giøre det store, det vigtige Spørgsmaal, da fortjener det vel at betænkes om ogsaa Svaret staaer med læselig Skrift i os eller udenfor os. Vi veed det, saalangt tilbage som vi i Aanden kan gaa i den forbigangne [Tid], agtedes Menneskelivet for en mørk Tale, Vise og Daarer giættede den ene tvertimod den anden, de Viseste kaldte det uvist hvad Mennesket er. Har vi nu fundet Ordet, som løste Gaaden, have vi fundet Lyset som kan klare Mørket bag os og i os og for os. Vel maatte Man tænke det var saa, naar Man seer Menneskenes Adfærd og hører deres Tanker i Talen; vore synlige Vilkaar ere som
1 Nedenstaaende er en Række hidtil utrykte Udkast til en Afhandling om Menneskelivets Vilkaar (Kgl. Bibl. Gr. Ark. fasc. 155). Som Overskriften viser, stammer første Del fra 1813; de andre Udkast er udaterede, men er sikkert senere, idet de røber tydeligt Slægtskab med Afhandlingerne i Dannevirke.
2 o: Hvad er vi og til hvilket Liv fødes vi?
vore Fædres, vore Dage ere som en Haandbred, som en Drøm, de henfare som Skyggen, og dog ere de blevne saare Faa iblandt os, som bekymres, som spørge, som grunde alvorlig, og dog: høre vi de Lærdes Talen, give vi Agt paa de Vises Betænkning, da mærke vi det jo, end ikke de have Vished om Menneskets Vilkaar, de giætte, de trætte, de bryste sig tit, men at svare os paa de vigtigste Spørgsmaale, at forklare os vore Vilkaar, at tilfredsstille vore dybeste Længsler, det mægte de ikke. Hvad er det da, som giør, at Menneskene, hvis Sind bevæges endnu af Haabet og Frygten ved de mindste Hændelser, vandre den største i Jordlivet, Døden imøde, saa sikkre uden Spørgsmaal, uden grublende Alvor? Hvad kan det være, naar det ikke er Lys, hvad uden Sløvhed, hvad uden Ligegyldighed for vort rette egenlige Liv, for det som rører sig i vort Inderste, for det, som vi kalde vor Sjæl og vor Aand? Ja, denne Sløvhed, denne Glemsel af Menneskets Adel, denne Døvhed mod Røsten, som lyder fra det dybeste i os, den er det som har betaget Menneskens Børn i den nærværende Alder, den er ene og allene Grunden, hvorfor vi ei længere høre de sørgelige Klager over Uvished og Mørke, hvorfor vi saa sjelden høre alvorlige Taler om det, der ene er Talen værd; at glemme, ikke at forstaae sig selv er Slægtens Attraa, mellem de Ting som ere omkring os, i forfængelig Syssel og kiødelig Lyst at glemme det som er bag os og i os og for os og over os, det er vort daarlige Ønske.
Dog, Herren være lovet! mit er det ikke, og jeg maa haabe, deres ikke heller, thi ellers maatte jeg vel spørge: hvad ere I udgangne at see, vil I see et Rør, som drives hid og did af Veiret, det er at se i de kloges Bøger, der have opkastet sig til at være Blindes Ledsagere og ere selv blinde. Ville I see et Menneske klædt i bløde Klæder, som de ere nu at finde mangensteds udenfor Kongens Gaarde (?), det er dem, der male Vellyst og Uteerlighed med blændende Farver, det er ogsaa dem der kildre Øret med klingende Ord, forlyste Indbildningen med falske Drømme, søvndysse Samvittigheden med kløgtig Løgn, kalke de stinkende Grave, fremkogle Himle paa den brede Vej. Her ikke saa, det er dem vitterligt, at jeg bygger ene paa Propheternes og Apostlenes Grundvold, at jeg agter mig Intet at vide iblandt Eder uden Jesum Christum den Korsfæstede. Hvo som da vil høre min Tale, maa vente at høre hvad der var Jøderne en Forargelse og Grækerne en Daarlighed, at høre det fremsat som den eneste Løsning paa Livets mørke Tale, som guddommelig Sandhed, hvilket i de sidste Tider er 
 
243
foragtet og bespottet som Fabel og Løgn. Skulde Nogen vente Andet han har bedraget sig, har Nogen sat sig for i sit Hjerte aldrig at tro og antage denne Oplysning, han blive borte, thi han vide, at de Ord jeg taler for hans Øren skal dømme ham paa den yderste Dag.
Vil jeg da oplade den hellige, foragtede Bog og udfolde dens sanddru Vidnesbyrd om Mennesket, om hvad han er og hvortil han monne være beskikket? Visselig er dette Arbejde det eneste ret sømmelige for en Guds Ords Tjener, visselig tvivler jeg ikke om det Ords Kraft, hvis Bedrifter jeg seer i de forbigangne Tider, ja som jeg selv har fornummet, visselig kan og vil jeg intet tale uden med den hellige Bog for mine Øine uden stadig at stirre paa Herrens Lys i hvilket vi ene kan see Lys, men Dagene ere onde, Fordomme mod de hellige Sandheder have rodfæstet sig i mangt et Hjerte, som dog ei vilde hade Sandhed. Det er blevet troet at Fornuft og Bibel er hinanden saa imod som Lys og Mørke, eller at de Sandheder for hvis Skyld vi ene havde den Guds skrevne Aabenbaring behov ei findes deri. Derfor begynder jeg denne Tale om Menneskets Vilkaar, redelig har jeg gransket derefter, hvad det er vi kan vide ved Fornuftens rette Brug; hvad det er vi behøve at vide for at vandre giennem Verden dydig og gudelig, for at kunne bestaae under Trængsel og paa det Sidste henfare i Fred. Redelig har jeg gransket og uden al Stolthed maa jeg jo vide og sige at Mængden af Mennesker ei har mere Evne eller Lejlighed til at granske og grunde end Herren forlenede mig. Det kan da ei heller være overflødigt at jeg i en Alder, som veed ikke selv hvad den vil, som foragter det Gamle og har intet Nyt som kan holde i Fristelse, i Nød og Død, at jeg i en saadan siger mine alvorlige Tanker og føier til dem min urokkelige Vished, at jeg kundgiør for Verden, at søger jeg ene i Skriften Undervisning og Visdom, da er det ikke fordi jeg jo kiender vor Tidsalders Visdom, ikke fordi jeg for[s]maaede Fornuften, Skaberens Gave, ikke fordi jeg fandt det var mageligere at tro end at tænke, ikke fordi jeg indbildte mig Man kan vorde rolig og salig ved en Tro, der ikke kundgiør sig i et tugtigt retfærdigt og gudeligt Levnet.
Hvad jeg forlanger, ja hvad jeg fordrer med Ret af Enhver som vil høre min Tale, det er kun det, at det skal være ham alvorlig om Sandhed og ene om Sandhed at giøre, at han skal komme hid med dyb Ærbødighed for det store Spørgsmaal hvad et Menneske er, og hvortil han er sat, med det inderlige Ønske at faa det besvaret, med 
 
244
den faste Beslutning at ville oplade Hjertet for Sandhed, tro og antage hvad det saa er, naar det kun er Sandhed, prøve og veie med helligt Alvor uden at spørge om det er Gammelt eller Nyt. Hver som ei har dette Sindelag, til ham nytter det ikke at tale, til ham maatte jeg kun sige: hør du mit Ord og hør dets Gienlyd i dit Inderste, thi det er Guds Ord: de skulle alle fordømmes som ikke annammede Sandhedskiærlighed!
Jeg veed det, Ingen af os vil tilstaa det for sig selv, at han mangler Sandhedskiærlighed, men jeg veed det ogsaa, at Mange, saare mange, bedrage sig gruelig i dette Stykke, jeg veed, at jeg har bedraget mig selv. Dog jeg veed endnu dette, at hvert Menneske, som vil, kan lettelig opdage, om han har denne Kiærlighed til Sandhed, han behøver kun at spørge sig selv i en alvorlig Time, om han vilde tro ogsaa det der mest ydmygede ham, det som haardest straffede og som dømte hans kiæreste Lyster, det som fordrede de tungeste Offere af ham, kan han, tør han ærlig og redelig sige Ja til dette, da har han Sandhedskiærlighed, da skal han ei længe stride med mig om hvad Mennesket er, da skal han ei længe tvivle om Guds Ords Sandhed. Kan og tør han derimod ei give sig selv dette Vidnesbyrd, da vide han, at det ikke er Sandhedens men hans egen Skyld, at den ei indtager hans Hjerte, thi hvo som ikke elsker Gud, kan ikke kiende ham, Gud er Sandhed, da lære han at stride med sig selv, at nedbede Kraft fra det Høie, fra den Lysenes Fader, som ene kan oplyse og størke os.
Dette vilde jeg da først og fremmest indgivet dem, hvilken Daarlighed det er, naar Mange om dette eller hint, saasom om de Mirakler Bibelen fortæller, om de Hemmeligheder den aabenbarer, høres at sige, det kan og det vil jeg ikke tro og mene sig dermed undskyldte; det er jo dog ei Spørgsmaalet hvad de kan eller vil tro, men hvad deri er Sandhed; hvad om nu hver Ting er Sandhed, blive de da Løgn fordi de nægtes? ved Nogen om han kan, hvad han aldrig har villet? kan vor Uformuenhed til at tro, hvad der kaldes vor Velfærds Betingelse berolige os, naar det siges os at der er Een, som kan og vil give os Kraft, og vi aldrig prøvede, om det er saa, naar Tusinde og atter Tusinde høit kundgiøre, at de have annammet denne Kraft og føle sig salige derved?
Paa disse Vidnesbyrd maa jeg bede dem see hen, ikke for at søge, hvad de ei kan give, Fornuften en Overbevisning om Christendommens Sandhed, men kun for at aflægge den Fordom, der forhindrer al Sandheds Erkiendelse.
Det er jo dog vist, at Menneskene i gamle Dage vare saare tvivlraadige om Guddommen og ikke mindre om Menneskets Vilkaar, om dets Lod bag Graven, det er jo vist, at det fornuftige Menneske ei kunde bygge nogen Vished om disse Ting paa sin Næstes Ord, at det maatte synes umuligt for Nogen at blive vis om de Henfarnes Skæbne. Plato og Senec[a] staa for os som de mest uforkastelige Vidner, dersom vi behøvede andet Vidnesbyrd end det vi have i vor egen Fornuft. Alligevel er det vist, at fra en underlig Time af have Mennesker i Tusindtal forklaret at de vidste Besked om Gravens Vilkaar, og de byggede deres Vished paa det Eneste der kunde give Fornuften en saadan, paa Eens Ord, som kom tilbage fra de Dødes Boliger, de kundgjorde at deres Vished ikke laa paa Læben, men i Hjertet, idet de uden Frygt og Sorg hengave Livet for Hans Skyld, som havde baaret den store Tidende, og lovet at hvor Han var skulde de ogsaa være. Henved atten Aarhundreder er forløbne. Mange have spottet den Tale, foragtet det Lys ved hvis Skin de pinte Vidner jublede paa Gravens Bred, Folkene nedsank i Vankundighed, oprejstes i Kundskab, men under alle Omskiftelser saa vi en Række af kraftige Aander, af rolige, kyndige Mænd, der glædes i det samme klare Skin, der bygge deres Tro deres Ro paa den Opstandnes Ord, hades altid, forfølges, ja udstødes mangengang af Verden, men beskiæmmes og overvindes aldrig. Ja selv i disse sidste Tider, da Tro paa den Korsfæstede men igien Opstandne blev til Spot og Latter meer end nogensinde, blev udraabt som Daarskabs eller Hykletroens visse Kiendemærke, selv da saae vi Mænd, hvem vi ei kunde nægte Forstand, som vandrede retfærdelig, som Intet kunde vinde men ikkun tabe i Verdens Øine ved at bekiende den foragtede Lærdom, vi see dem endnu stille sig under Korset, vi høre dem ei alene bekiende Troen, men vi see dem stride for den som deres, som Slægtens Ædelsten og kosteligste Skat. Ja paa denne Dag staaer jeg for eders Øine, vel ei som en ærværdig Olding, der kan tale efter de mange Dages Grubien og Erfaring, men just derfor mere underlig i den unge Alder, da Ære og Bifald friste os saa mægtig, med Evner om hvilke Man sige, at de kunde hædre mig, naar jeg brugte dem til Verdens Behag, med Aar bag mig i hvilke jeg tjente Tidens Aand, indviedes i dens Kløgt, jeg staaer her og vidner, at jeg har i mit Hjerte urokkelig Vished om Sandheden af de Ord den Opstandne talede, hans Apostle forkyndte, den lange Skare med Augustin og Bernhard, Luther og Balle bekiendte, vidner, at ogsaa jeg tør 
 
246
rolig og frimodig lukke Øinene i Jesu Navn paa Sotteseng eller og paa Rettersted som Herren vil.
Jeg gientager det, Saadant beviser ikke for Fornuften at den Lærdom er Sandhed men det beviser, at den kan troes, at den kan troes af tænkende Mænd, selv paa en Tid, da Fornuften allerklarligst indseer Hedningers Daarlighed og Muselmænds Vanvid, det beviser, at kun en hovmodig Daare kan mene, han er for oplyst til at tro, det beviser, at er Lærdommen Sandhed, da have de Vantro ingen Undskyldning. Visselig bør da hvert sandhedskiærligt Menneske uden Fordom prøve og eftertænke den Lærdom, hvilken saamange ærlige, forstandige og ædle Mænd troede som Sandhed, visselig maa hver som alvorlig ønsker at leve og dø med inderlig Glæde og Fred ønske sig den Tro, som giennem saamange Aarhundreder har uimodsigeligt beviist at den kan skiænke en Fred som Verden ej kender og ikke kan give, skiænke en Glæde, som Ingen kan røve, som trodser selv Dødens Bitterhed. Vist maatte vi sørge saare, om det blev Enden paa vor Prøven og vort Hjertes Betænkning at hine Apostle og pinte Vidner, hine Ordets Tjenere med deres Menigheder havde skuffet sig selv, havde paa Sand bygget deres Haabes Huse, thi det er jo dog stor Daarlighed at lovsynge denne Indsigt som en Oplysning, vi blive jo dog ikke klogere paa vore Vilkaar, paa Livets mørke Tale, om vi og indsaa, at alle Fædrene fejlede, vi staa da igien, som de Gamle stode i Uvished og Mørke, thi det er jo dog unægteligt, alt det vor Tidsalder kaldte Oplysning var Nedbrydelse af Fædres aandelige Huse, det er jo dog vist, at endnu er den Mand ikke kommet som kunde give os upaatvivlelig Vished om, enten at der intet Liv er efter dette, eller at der er et saadant og at vi med glad Forventning kan gaa det imøde. Ere vi da selv saa kloge, kan vi godtgiøre en af disse Ting uimodsigelig for Fornuftens Domstol? Det er det eneste Vilkaar under hvilket vi have Ret til at forsmaa Fædrenes Tro.
Jeg siger vi kan det ikke, og de maa alle sande disse mine Ord. Jeg siger, at dette dog er det Vigtigste for os alle, da det maa bestemme Synsmaade for vor hele Tilværelse, og det skal Ingen kunne nægte. Jeg siger endelig at Fornuften, naar den ei forblindes af Hovmod og af de andre syndige Lyster, selv fører os hen til Aabenbaringens Grændser, selv fører os hen til de Christnes Grave og byder os knælende sukke til Gud om den forlorne Tro, om den Tro som oplyste og størkede Fædrene som giør dem salige hisset.
Herom skal min Tale være, om hvad vi veed, om hvad Fornuften kan slutte med uimodsigelig Vished, om hvad det er vi behøve at vide. Det er da, hvad Man pleier at kalde Philosophie, og som [vi] vil kalde Logik det er Fornuftlære, men ei skal de vente eller frygte en Sværm af Konstord og indviklede Begreber, det er kun Vildfarelsen der skjuler sig i saadanne Dunster, trænger til saadanne Stylter, Klarhed og Simpelhed ere Sandhedens Kiendemærke, og Fornuftens sanddru Tale maa kunne forstaaes og følges af alle, som have Fornuft og vil bruge den, om Menneskets Hjerte, Sjæl og Aand, Rørelser, Tanker og Forestillinger maa kunne tales i hvert Sprog, som har Ord for disse Ting; jeg kender intet blandt de levende meer bekvemt end det Gud gav os til vort Modersmaal.
I Jesu velsignede Navn.
Hvad er et Menneske? 1 disse Ord tone til os gennem Aartusinder fra en høistemt Harpe men der ere de ei Udtrykket for den spørgende Aands Uvished, men for Seerens ydmyge Følelse af sit eget Intet imod den Usynlige foroven, paa Hvem han troede, til hvis Herligheds og Miskundheds Pris han slog Harpen. Dersom den ganske Menneskens Slægt havde hans Tro, da gjordes det ei behov at spørge hvad Mennesket er, men anderledes er det, som vi veed, og dette Spørgsmaal som opfyldte alle deres Tanker hvilke vi i den forbigangne Tid nævne som Vise og Forstandige, som Aandens Førstefødte og Udvalgte, ja det er et Spørgsmaal som Ingen af os kan tillade sig at gaa forbi, hvor tungt det end maatte være at finde Svar derpaa.
Visselig, tungt er Spørgsmaalet, thi idet vi alvorlig, betænksom udsige de Ord: vi ere Mennesker, hvilken Hær af Tanker stormer da ikke ind paa os, hvilket underligt Billede af os selv opløfter sig ikke, et Billede, hvis yderste Omrids kun ere belyste, medens det vi maa kalde det egenlig Menneskelige staar som i en Skygge, og hvor de enkelte Lysglimt Intet opklare, men synes kun at forvirre, da vi ved dem opdage Træk, der synes uforenelige i samme Aasyn. Spiller jeg her med et Billede, eller udsiger jeg ikke blot, hvad vi alle have fornemmet, naar vi alvorlig betænkte Menneskets Vilkaar. Vi fødes og vi voxe, vi veed det alle at dermed betegnes det, at vi komme tilsyne og at vor Skikkelse udbredes og opløftes, men er da Fødsel og Væxt og
1 Ps. 8,5.
dermed forklaret, er det ikke meget mere et Hemmeligheds Dyb som oplader sig for Øiet, naar vi betænksom nævne de Ord. Blive vi klogere om vi ogsaa paa Undersøgelsens Vei gaae til Begyndelsen i Moderlivet, eller maa ikke Tanken tabe sig i Undfangelsens Hemmelighed. Allerede her maa vi da bekiende, at vi ikke veed, hvad Mennesket er, thi hvorledes kan vi siges at kiende noget Foranderligt hvis Udspring er os forborgent, da i dette Udspring som i Rod og Kiærne det der siden aabenbarer sig maa ligge indesluttet og synes blot i dette at kunne forstaaes. Dog, saavist som Ingen nægter at vort Udspring er os forborgent, saavist vil vel Mange paastaa at Oplysning herom ei kan være os vigtig, da den er umulig, ei er uundværlig, da det kan synes os ligegyldigt hvad vi var, naar vi kun veed hvad vi ere. Vel er dette kun halv sandt, thi Vigtigheden er ligesaa vis som den Sandhed, at der ingen Overgang er fra Intet til Noget, at hvad vi ere kun er Udvikling og Fortsættelse eller Forvandling af, hvad vi vare, og Umuligheden af Oplysning maatte vel ængste os men kunde ingenlunde tilintetgiøre Vigtigheden. Alligevel er det vist, at dersom vi kun tilfulde forstaa, hvad vi nu ere, hvad vi skal blive eller vorde, da kan vi let berolige os over Fødselens Hemmelighed, thi da er den i Grunden ingen Hemmelighed; ligesom Frøet gienfødes i den fuldendte Plante og Kimen i den fuldbaarne Frugt, saaledes maa ogsaa vor Fødsel give sig tilkiende i en Fuldendelse, ved Maalet maa Hensigten aabenbares. Men ere vi da saaledes i det Klare? Der er en gammel Seer 1, som indaandede Sangen sin Vaande over Menneskets Vilkaar og det toner klagelig til os fra de henfarne Dage: et Menneske født af Kvinde, han mættes med Uro i stakkede Tider, han opgaaer som Blomsten til at afskiæres, han flyer som Skykken og kan ei bestaae, Træet har Haab naar det hugges, thi det kan gienfødes, dets Kvist er ei dødet, om dets Rod bliver gammel i Jorden, og Stubben deraf døer i Støvet, ved Vandenes Duft kan det grønnes igien og skyder Grene som Planten, men Manden han døer og er kraftløs, et Menneske opgiver Aanden, hvor er han da? Vand bortløber af Havet, Floder hentæres og tørres, saa er et Menneske, ei han opstaaer mens Himlene ere, ere hans Børn i Ære da veed han det ikke, eller ere de ringe, han mærker det ikke, dog maa hans Kiød have Smerte og hans Sjæl, som er hos ham maa sørge. Det er sandt sjelden hører Man i vore Dage, saadanne Smertens dybe Toner, men finde de derfor ingen Gienlyd i os, fordi vore Kaar ere
1 Job 14, 1 ff.
anderledes. Er det ikke endnu sandt, at Mennesket mættes med Uro i stakkede Tider og afskiæres som Blomsten, som Blomsten der ei bar Frø og efterlader ingen Ihukommelse meer. Er ikke det vi kalde et Liv en urolig Rørelse, en Tumlen mellem Haab og Frygt, har ikke Kiødet Smerte og Sjælen Sorg, og er ikke Døden en Ende paa disse Ting? Er det ikke en mørk og ængstelig Tale, at Livet ophører istedenfor at fuldendes, at vi istedenfor at naae til Maalet, hvor Hensigten skulde forklares, synke i det svælgende Dyb, hvor at Livet aabenbarer sig for os med den Kiærlighed til sig selv, uden hvilken Liv er utænkeligt og som synes uforgiængelig, og synes hele Livets Stræben at være en Forstyrrelse af sig selv; dog kaster det sig i sin uforsonlige Fiendes, i Dødens Arme. Maa ikke vel Hovedet svimle og Hjertet klemmes ved saadanne Tanker, Tanker der ei ere vilkaarlige men paanødes os ved Betragtningen af de ubevægelige kolde Lig og de mørke Grave og Fædrenes Ihukommelse. Ingen som alvorlig betænker Menneskets Vandring og Udgang, hans indvortes Rørelser, hans Digten og Tragten mod dens synlige Ophav, skal da kunne nægte at Menneskets Liv og Død er ligesaa forborgent som hans Fødsel, ja at det ganske Menneske er en forunderlig, ubegribelig mørk Tale, som synes at have det sære Fortrin at kunne betragte og overveie sig selv, ei til Forstand men kun til Angest. Ingen vil vove den Paastand, at vi nu af os selv have udruget en vis Erkiendelse af os selv og af vore Vilkaar, at vi forstaa Livet og Døden; meget mere, vi kiende ingen Tid i hvilken de grublende Aander, de som i Forhold til Mængden kaldes Vise og Forstandige have talet mere uens mere vaklende om disse Ting end i vor Alder, i den Alder som kalder sig selv oplyst for at glemme sin Vankundighed. Eller giør jeg maaskee Tiden Uret, har den maaskee virkelig naaet den Oplysning, at hine tunge Spørgsmaale ei ere værd at grunde paa eller ængstes over. Visselig, det skulde Man tænke naar Man seer hvor ubekymrede i dette Stykke hardtad alle vandre frem, naar Man mærker at det hardtad kun er Præster og enkelte Forfattere, hine mest paa Embedsvegne og disse for at vinde Navnkundighed som tale om disse Ting, sjelden med Deeltagelse sjeldnere med Bekymring. Alligevel veed vi det alle, en saadan Oplysning har Tidsalderen ikke, og kan ikke have den, thi at Livet forgaaer i Døden kan hverken Levende eller Døde faae at vide. Er der Liv paa hin Side Graven, da erfares det af hver Død, da er det muligt at dette Liv kunde give sig tilkiende for de Efterlevende, men er der Intet, da er det ligefrem at den døde 
 
250
ei kan være sig det bevidst, og at Intet ei kan være Noget, som det var hvis det kunde aabenbare sig. Hvoraf kommer da Slægtens Rolighed i dette Stykke, siden den ikke reiser sig af Oplysning om Gravens Vilkaar, den maa vel komme af den Grund een af de Kloge 1 har angivet, naar han siger til Døden: saalænge jeg er, er du ikke, og naar du er, er jeg ikke, men det er vel Umagen værd at eftertænke, hvorledes Mennesket maa være sindet for at kunne stilles tilfreds paa denne Maade. Han maa have ophørt at elske Livet for Livets Skyld, han maa elske det kun for den Bekvemhed det giver til Samfund med udvortes Ting, for Verdens Nydelse; denne veed han ophører i Døden, og Livet i sig selv er ham ligegyldigt. Den Slægt altsaa, der skal være rolig i Uvished om Livets Vilkaar, maa i Vurderingen sætte det Udvortes over det Indvortes, Legemet over Sjælen og faaer netop derved en tilsyneladende Vished om sin Tilintetgørelse ved Døden, thi at Legemet opløses og adspredes er en ligefrem Erfaring. Skal vi nu dømme dette Sindelag efter den Maalestok for Menneskets Værdighed som Fædrene have overantvordet os, ja som vi selv give Vidnesbyrd, da maa vi fordømme det, som en Fornedrelse af sig selv til det umælende, vil vi betragte det i sine Virkninger, da maa vi afskye det, thi den Slægt hvis Hovedsag er Verdens Nydelse maa overgive sig til alle de Ting vi kalde Laster, fordi vi kalde Verdens og Legemets Ophøielse over det Indvortes en Grundlast, dels fordi de udvortes Ting ere endelige og kan som Hovedsag ei besiddes af flere(?) tillige. Saaledes er det ogsaa virkelig i vore Dage, vi see det ikke alene, at den almindelige Stræben gaaer enten ud paa at samle eller nyde de legemlige Ting, at de fleste Mennesker ere enten deres eget Legemes eller andre Legemers Trælle, men vi høre ogsaa Mangfoldige vedkiende sig denne Stræben; at overgive sig til de kiødelige Lyster, heder bestemt i vor Tids Talebrug at leve, at samle gridsk og ruge nidsk, det kaldes at sikre sin Existents. Det er aabenbart, at beholder Slægten denne Tænkemaade og fortsætter dette Levnet, da maa der ophøre at være Stater i egenlig Forstand, thi de Enkeltes Egennytte er den nødvendige Bane, og enten maa den opløses eller sammenknuges med Jernringen. Det er aabenbart, at al Videnskabelighed maa undergaae, thi dels maa Man jo indsee, det er Daarlighed ved aandelig Syssel at nære den Kiærlighed til det indvortes Liv og vække de Tanker, der maa volde Bekymring, forstyrre hin legemlige Nydelse og røve den endeel baade af Tid og Redskab,
1 Epicur Ep. III, 124.
dels maa jo det Indvortes under Legemets Trældom vorde saa sløvt, Legemet under Lysternes Trældom saa udmattet, at ingen vedholdende alvorlig Sjælesyssel er mulig og endelig maa det ugudelige Despotie der i faae Led udvikles underkue de sidste af Aandens svage Yttringer.
Alt dette er vist, thi det følger nødvendig af de Love, vi see Menneskets Jordliv at være undergivet, ligesom de forbigangne Tiders Erfaring Stadfæster og den nærværende Tids Betragtning fremviser det. Spørgsmaalet bliver da kun, om Mennesket ikke alligevel er bedre tjent med alt dette, end med den Bekymring en alvorlig Overveielse af Livets Vilkaar maa fremavle. Dersom vi vidste, at denne Bekymring var ulægelig og unyttig og at vi ved at skye den kunde undgaae Bekymring eller dog have mindre, og Intet vovede, da er det ligefrem at der maatte svares Ja, at de havde Ret som sagde: lader os æde og drikke, thi i Morgen døe vi. Men er det saa? Først maa vi spørge, om det er muligt, at udrydde hin Bekymring, og det er saa langt fra vi her kan svare et bestemt Ja, at vi vel neppe vove noget ved at svare det bestemteste Nei. Adsprede hin Bekymring, det kan vi paa mange Maader, men neppe har det Menneske levet, som kunde forhindre den fra at samle sig, og i sin egen Time leire sig omkring Hjertet, bestorme og knuge det med frygtelig Størke. Dog, vi vil her indrømme denne Mulighed og betænke det andet Spørgsmaal, om Mennesket herved kan undgaa Bekymring eller ombytte en større med en mindre? Hertil maa vi svare at dette i det mindste ingenlunde beroer paa Mennesket selv, thi Noget maa han elske, mens han aander, var det saa ogsaa kun som udvortes og indvortes Ørkesløshed, og hvad han end elsker, staaer det ikke i hans Magt at frembringe og sikkre sig det, altsaa ikke heller at undgaae Bekymring, eller udregne hvor stor den kan vorde. Spørge vi videre om Intet voves ved at bortskyde eller adsprede hin Bekymring, da kan vi ingenlunde benægte men maa vel bejae det.
Vi veed, det er i det mindste ligesaa rimeligt at vor Bevidsthed vedbliver, som at den forgaaer i Døden, og nu spørges om der i første Tilfælde ei kan være Noget at frygte? Er det vist, at vi, for i Verden at undgaa hin Bekymring, maa stræbe kun at føle vort Liv og søge vor Ro i det Nærværende, i Legemet og de udvortes Ting, da er det ogsaa vist, at den Tilstand maa synes og være frygtelig, i hvilken vi ere os bevidste som adskilte fra Legemet og Verden, og den Bekymring vi her føle, naar vi miste Noget af det vi elske maatte kun være en svag 
 
252
Anelse af den Bekymring der maatte indtage os ved Bevidstheden om at vi for stedse vare adskilte fra Alt hvad vi elskede. Vist er det da vovelig at bortskyde hin Bekymring, dersom den kan giøre os tryggere for det Mulige der kan aabenbares hisset. Herom kunde vi af os selv Intet vide, dersom der ei var Noget i os, som vi kalde Samvittigheden, men der høres i os alle en uforklarlig Røst, som byder os at bekymres for Livets Vilkaar, idet den kundgiør en Skilsmisse mellem det, der kan eftertragtes og afskyes af os, mindsker Sjælens Bekymring, naar den adlydes, ængster og truer, naar den fornægtes. Heraf lære vi da, at det tilvisse er voveligt at bortskyde den Bekymring, der er Samvittighedens Bud, og tillige at Bekymringen er sin egen Læge.
Slutningen paa alt dette er da den, at ligesom det maa kaldes sømmeligt at bekymres for det Ypperste vi have, ja for det ved hvilket vi allene ere, for Livet og dets Vilkaar, saa er det ogsaa vist, at denne Bekymring ei kan undgaaes uden at ombyttes med en talløs Hær af Bekymringer for de Ting som er i Verden, for Noget hvorom det er vist at forlod det end ikke os, maa dog vi en Gang forlade det, det er vist, at hin store Bekymring ei kan undgaaes uden at trodse Samvittigheden som selv er Bekymringens Grund, og at det er langt fra at være rimeligt, at denne Samvittighed forgaar fordi det Legeme falder, hvis Modstander den var, og at hvis den vedbliver, maa den fraskilte Sjæl nedsynke i Pine.
Men, ikke engang dette allene, vi veed det alle, vi kan ikke dølge det for os selv, at der har været Mennesker, levende forstandige som vi, at vi har havt Fædre i mange Led som vidnede at Oplysning om Livets Vilkaar var mulig, at de havde den, at de kiendte Menneskets Udspring, at de vidste hans Tid. De have vidnet at der er Fornemmelse paa hin Side Graven, at der er Trængsler og Angest at vente for hver, som i Jordlivets Dage elskede Verden og ei vilde bekymres for sit indvortes Liv, ej lyde Samvittighedens Røst, de have vidnet med en Helligs Ord: salige er de som nu sørge, thi de skal husvales 1; de have vidnet at der er en levende hellig og Retfærdig Gud over os hvis Slægt vi ere, fra hvem vor Aand er udgangen og vildfaret, at det er Menneskets Bestemmelse under Sjæls Bekymring at stævne hjem til Fædrenelandet, at hige tilbage til Gud, og at de som forsømmer den tunge men hellige Syssel, straffes haardelig med at naae deres Hjertes Begiæring, ved at adskilles fra den Gud der er al Glædes og Saligheds
1 Matth. 5, 4.
Fylde, deres Straf er en evig Bortkastelse fra Herrens Ansigt ved hans Herligheds Kraft. De have vidnet at den Bekymring, der tykkes saa svar og uvenlig, alt her kan lindres paa underlige Maader, medens alt her Plager omleire et ugudeligt Hjerte, de have vidnet at den Bekymring efter Verden virker Død, men den Bekymring efter Gud en salig Omvendelse som ei fortrydes, de have vidnet disse Ting og vi veed det, Mange udviste i Gierning at det ei var Læbers tomme Ord, ei kolde Tanker eller skrøbelige Skygger; de have baaret hin Bekymring og dertil stor udvortes Trængsel og dog opløftet Hovedet under Haabets gyldne Hjelm, dog givet tilkiende, at der boede en Fred i deres Hjerter, som de kaldte Guds Fred, ja naar Døden Livets Fiende nærmede sig i frygtelig Størke, da opløftede de end Hovedet høiere og sagde at deres Forløsning stundede til. De vidnede endelig at dette Lys og denne Kraft var ei af dem selv, men af Herren i Himlen, skiænket ved et Ord af Ham der lød i Menneskemaal, ved en Aand fra Ham som vidnede med deres Aand at de var Guds Børn. Ja, denne Slægt er endnu ikke uddød paa Jorden, endnu møde vi, om det end er sjelden, Mænd og Kvinder som føre samme Tale og give samme Tro tilkiende.
Hvad er det da nu som raaber til os fra vort eget Inderste og fra de henfarne, uden dette: lærer at bekymres for eder selv, for eders rette Selv, for det i eder som føler, tænker, beskuer sig selv, for Livet, for det Underlige, hvis Dages Ophav er eder forborgen som deres Grændse. Skal vi lyde denne Røst, eller skal vi voldsom bortstøde den Følelse som griber os, adsprede de alvorlige Tanker, bortvende Øiet fra vort eget Billede? Giøre det Sidste hvo som vil og hvo som tør paa sin egen Fare, jeg tør og jeg vil det ikke1) ... til sige Sandhed om Livets Vilkaar, men jeg har lært at bekymres alvorlig derfor; ikke dyb Visdom som jeg skulde have udgrundet, er det jeg lover, kun hvad jeg kan vide og hvad jeg veed, vil jeg sige, tale om det Lys og den Kraft og den Fred som blev min Deel under Sjæls Bekymring, indbyde hver som har Lyst til at eie det Samme, til at søge det der, hvor jeg fandt det, hos Gud og i hans Ord. Hvo som ei vil finde det der, han vandre sin egen Vei, men han vide kun dette, at Sandhedskiærlighed har han ikke annammet, thi hvo som elsker Sandhed, han haver sin Glæde deraf, at han kan finde den, var det saa
1 to Linier overstreget i Ms.: "Jeg staaer for eder i de unge Dage og maa vel tykkes udødelig. Jeg har lært at".
end i den mest Eenfoldiges Ord i den mest foragtede Bog. At en saadan Bog, at Bibelen er den Sandheds og Krafts, den Lysets Kilde paa Jorden, til hvilken jeg vandrer med dem som vil følge, det kan, det maa de alle vide, thi jeg er, jeg vil ikke være andet end Guds Ords Tjener, jeg veed der er ingen anden sand Opløsning paa Livets Gaade end den, at Gud har givet os det evige Liv og dette Liv er i Hans Søn, hvo som haver Sønnen haver Livet, hvo som ikke haver Sønnen, haver ikke Livet.
Dersom jeg da ikke flux oplader den hellige Bog og holder Troen frem, da er det ingenlunde fordi jeg haver Noget at sige som den ikke veed som den ei har lært mig, ei heller jeg tvivler om det Ords Kraft, som sejrrigt drog giennem Tiderne og som har indtaget mit eget vantro Hjerte, hvo som læste min Skrift eller hørte mig i Kirken veed, at jeg forsmaaer verdslig Viisdoms overtalende Ord, at jeg ei skammer mig ved Christi Evangelium og tiltroer det forborgne Kræfter. Men, jeg veed hvorledes Tidens Selvkloge have forvirret Hjernerne med falske og tomme Tanker, hvorledes de have tildækket Menneskets Inderste, hvorledes de have blandet Løgn og Sandhed, hvorledes de have indbildt os at Sandheder der først nu ere blevne klare modsige de hellige Skrifter, hvorledes de forvirrede og forvanskede Skriftens klare Mening. Disse Ting veed jeg og jeg veed at Fornuften er fremgaaet et Skridt paa sin lange Bane, at saalidet 1 den er fra at kunne begribe Gud og hans evige Værelse, saalangt den end er fra den fuldkomne Erkiendelse, som kun opgaaer naar det Stykkevise afskaffes, saa kan den dog nu langt bedre end forhen adskille Sandhed og Løgn, saa kan den dog nu langt bedre forstaae sig paa det Inderste i os, langt bedre erkiende sin Trang til Oplysning fra Oven. Disse Visheder er det som drive mig til at tale her, til først at udsige mine Tanker om Mennesket som han staaer for det indvortes Øie og om hvad han formaaer i de aandelige Ting, og dernæst til at vise under hvilke Betingelser Guds Ord kan opklare Mørket, i hvilken Mening det kan være Sandhed at Fornuft og Aabenbaring komme overeens.
Om disse Ting agter jeg, vil Gud, at tale saa tydelig og eenfoldig som jeg det formaaer, thi det veed jeg, at Sandhed som angaaer Alle, maa og kunne udsiges forstaaelig for Alle som have Sandhedskiærlighed og derved opladt Sind og opmærksomt Øre. Det har jeg ogsaa fornummet, naar jeg stred mig igiennem de Tiørnelunde med hvilke
1 opr.: saalangt, overstreget og rettet.
vor Alders fleste saakaldte Philosopher indhegnede hvad de kaldte Sandheds Borge, at det er kun Vildfarelse der hyller sig i de mange selvgjorte eller fra alle Verdenshjørner sammenslæbte Ord, enten for at prale eller for at skjule sig og blænde, eller fordi den selv er blind. Ei vil jeg her feide paa Nogen af disse selvkloge Grublere; hvor det gaaer an, vil jeg ene drage Sandheden frem og lade dem beholde deres Løgn, hvor derimod vildfarende Meninger fra dem have forplantet sig i det Store, der vil jeg bestride dem, saadanne som de ere, uden at bryde mig om hvem der var deres Fader, og om han avlede dem i denne Skikkelse. Dette vil jeg ogsaa giøre for den Sags Skyld, at jeg ei vil der skal behøves mere Kiendskab til at forstaa og dømme min Tale end den jeg med Føie tør vente hos alle som høre mig.
Saaledes har jeg kortelig udsagt, hvad der skal drive os til en saadan Vandring, som den hvortil jeg indbyder dem, og betegnet Veien paa hvilken jeg agter at fremgaae; og nu, hver som ikke skammer sig ved at bede til Kiærlighedens og Kraftens Gud og Sandhedens Fader. han blande sin Bøn med min, at ogsaa ved disse Taler den levende Gud maa æres og hans Rige udbredes og stadfæstes i vore Hjerter.
Det som maa fordres hos dem, dersom jeg skal have Lyst af [at] tale og de af at høre, er den inderlige Bekymring for at forstaae Livets mørke Tale, den redelige Attraa at indtages af Sandheden og det enfoldige Øje til at kiende den, disse Ting kan det ene Menneske ei give det andet, og uden dem er Sandheds Tale os en Daarlighed eller farer igiennem os som Ord af ubekiendte Tungemaal, hvis Klang vi kan skatte men hvis Mening er os forborgen eller i det højeste tjener den os til et Tankespil, og for alt Saadant vilde jeg nødig røre Tungen. Dog det faaer at være som det være kan, min Skyldighed er at tale sømmelig, det vorder deres Sag, hvordan det høre[s], og mig størker den urokkelige Vished at vort Arbejde i Herren kan ikke være forfængeligt.
Idet vi da tage os for at betragte Mennesket og betænke hans Vilkaar, da spørge vi billigen først om Synets og Tankens Redskaber, om det som volder at vi kan have nogen Kiendskab og føre nogen Tale 
 
256
om disse Ting. Det er vitterligt for os, at vor udvortes Skikkelse og alt udvortes vorder os bekiendt ved det vi kalde vore Sandser. Ei vil jeg her tale om disse udvortes Redskaber eller Menneskets legemlige Bygning, thi om disse Ting veed jeg ei meer end alle Andre, ei heller vil jeg tale om det, som Mange have meent at alle de menneskelige Begreber og Forestillinger avledes igiennem disse Redskaber, jeg vil kun i Forbigaaende spørge om vort Indvortes ogsaa annammer sit eget Billede og Begrebet om sig selv igiennem de udvortes Redskaber, og da begynde med det, som alle maa tilstaae at inden i os er Noget Meer end det vi slet kan kalde Liv, uden hvilket vore Sandser vare forgiæves, at vi inden i os maa oplede de egenlige Grundvolde for det vi kalde vort aandelige Liv. Imidlertid er det venteligt at der maa være Lighed imellem det Udvortes og Indvortes, at det Ene maa paa en Maade svare til det andet, siden de staae i stadig Vexelvirkning med hinanden, og vi kan derfor rettelig kalde dette Indvortes med samme Navn Sandser, da det at sandse betyder al den Idræt, ved hvilken vi erholde Kiendskab og Begreb, ja er i det Hele Udtrykket for al Annammelse af Indtryk, ligesom Ordet synes opkommet ved en Sammenføining af det vi skulle annamme, nemlig Sandhed og vor ypperste Sands som er Synet, hvilke[t] da staaer for dem alle, og Ordet sandse lyder som at see det Sande. Spørge vi nu, hvilke de indvortes Sandser ere, da tænker jeg vi skulle vel enes om Tallet, endog Man i de sidste Tider sønderhuggede det Indvortes i saamange Dele som om Man havde til Hensigt, at det aldrig skulde samle sig. Vi har jo vel alle hørt Tale om Fornuft og Forstand, om Føleevne og Begiæreevne, om Indbildningskraft og Hukommelse, om Smag og Behag og alle de Ting, hvorom der siges Man ei skal tviste. Jeg mener at ligesom de udvortes fem Sandser egenlig kun ere tre, saa ogsaa de indvortes. Jeg siger de udvortes ere egenlig kun tre, nemlig Syn, Hørelse og Følelse, thi Smag og Lugt ere kun de fineste Yttringer af den udvortes Følelse. Jeg vil lade det staae ved sit Værd, om vi egenlig have meer end trende udvortes Sandser, om ikke Smag og Lugtelse maa agtes for det Fineste af den udvortes Følelse, men det er vist at de tre Sandser hvilke vi kalde Syn, Hørelse og Følelse i al Fald ere de vigtige Sandser, thi det veed vi alle, at Smag og Lugtelse kan saare svækkes ja reent forsvinde, uden at Mennesket derfor er stort mindre dygtigt til verdslig end sige aandelig Bestilling. Spørge vi nu om de indvortes Sandser, da mener jeg det er uomstødeligt at vi kun have tre saadanne, hvilke 
 
257
svare til Syn, Hørelse og Følelse. Synets indvortes Sands er det vi kalde Indbildningskraften eller Phantasien og begge Ord henvise efter deres Tungemaal til det samme. Standse vi ved vort eget Maal, da finde vi, at Indbildningskraft maa være den Evne ved hvilken vi kan indbilde os Noget, annamme og beholde Billedet af Noget, og her vil vi paa Veien tage den Bemærkning med at det er gaaet med Ordet Indbildning og indbilde som med Digt og digte, de have i Folkemunde ved Uforstand og de Evners Misbrug de betegne, faaet en Betydning der ingenlunde ligger i dem, Betydningen af Løgn. Vi mærke dette ved at see hvorledes f. Eks. Luther brugte Ordet einbildung, hvoraf vort indbilde er gjort, thi han ønsker saa mangengang, at Folk vilde indbilde sig Sandheden. Vi mærke det ogsaa ved at give Agt paa vor egen Talemaade, thi enddog vi ved at sige, han indbilder mig dette eller hint, og endnu mere han bilder mig eller sig noget ind, altid tænke paa noget Usandt, saa viser dog selv det, at vi ei sjelden sige, han vil indbilde mig en Løgn, at indbilde og lyve ei fra først af var eentydige, men det sees end bedre deraf, at vi ved Indbildningskraft forstaae en Evne, som vel let og tit misbruges, men dog er uundværlig til al aandelig Syssel. Dette siges her med, fordi jeg i det Følgende vel nødes til imellem at bruge det Ord som et ligegyldigt, det er som et der bemærker en indvortes Livsyttring, der bliver god eller ond ved sin Retning. Vel er det sagt at Ord giælde som Penge, men naar nu en Penge ved Uforstand var kommet i Omløb for en Værdie der ei svarede til dens rette Indhold, maatte det vel kaldes sømmeligt at opfriske Præget og bruge den efter sin Værdie. Det vilde være en upasselig Udskeielse, om jeg her vidtløftig vilde betragte vort Tungemaal fra dette Stade, men da mange ansee min Talemaade for søgt og tvungen, fordi jeg søger at indtvinge nogle glemte eller forsmaaede Ord i vor Skrift og vise Snyltegiæsterne til Dørtærskelen eller vel ud af Døren med, saa er det passeligt at jeg herom siger et Par Ord. Vi veed at i de to sidste Aarhundreder blev det Vane indenfor gudelige Bøger at bruge mange fremmede Ord, og at disse især vare mange, naar Man skrev om Menneskets indvortes Vilkaar, fordi den eneste danske Skrift herom kun var en Eftersnak. I det sidste halve Aarhundrede og lidt derover tog Man sig vel for at rense Skriften, men bar sig for det meste keitet ad. Man stirrede kun paa de fremmede Ord og søgte at fordanske dem, uden at agte stort paa at mangengang var saa at tale, kun Hænderne Esaus men Røsten Jakobs, og næsten altid glemte 
 
258
Man at spørge om ogsaa de virkelig danske Ord beholdt deres egen Mening i den ny Sammensætning, eller om de passede sig for danske Øren. Man gav sig til at adskille de Ord, som syntes at udtrykke Eet og det Samme, eller beslægtede Tanker, og medens den forstandige og skarpsindige Sporon 1 raadførte sig med Bibelen og andre gamle Bøger, adskilte de Fleste ligesom Tydskerne, ofte uforstandig, adskilte lignende eller tilsvarende Ord. Endelig forjog Man af Bøgerne mange Ord som bruges i daglig Tale, kaldte dem uædle, og optænkte eller borgede andre Ord som skulde betyde det Samme. Saaledes er det gaaet til at vore fleste Bøger, især de som vil hede grundige og philosophiske, have faaet et Adelskab der forbyder dem al Omgængelse med menig Mand, og den som vel forstod gammel Dansk og kunde tale ret om alt Menneskeligt paa Modersmaalet, maatte saa godt som lære et nyt Sprog, for at forstaae Bøger som kalde sig danske. Sligt er dog vist ligesaa daarligt som usømmeligt, thi et Sprog, der uden synderlig fremmed Blanding udviklede sig til et bekvemt Redskab for Digtere, Historikere og Læger, ja paa hvilket den hele Bibel er for halvandethundrede Aar siden flydende oversat, det kan ikke være udueligt fremfor andre til at udtrykke hvad der ogsaa har hjemme her, og dertil hører dog vel baade det hele Menneske og Tanken om dets Vilkaar. At bruge andre Ord om bekiendte Ting end den daglige Tale, er urigtig, naar denne ikke kan overbevises om Vildfarelse, og Beviset er ikke fuldendt, førend Man fremviser et andet Ord enten fra forrig Tid eller af ægte dansk Herkomst, som bedre udtrykker Meningen, thi dets Mislyd eller Misbrug kan Intet afgiøre. Lyder et ægte dansk Ord ilde i et ægte dansk Øre, da skal det vist lyde saa, og Misbrugen skal modig bestrides. At adskille Meningen af beslægtede eller besvogrede Ord og overalt at udgrunde Ordenes rette Mening, er visselig ingen unyttig eller ringe Syssel, men dertil udkræves et indvortes Øie, en indvortes Erfaring og en Kundskab om Sprogets gamle Skikkelse, som endnu ikke har været forenede hos nogen af vore Sproggranskere endsige hos de andre Forfattere, der have behandlet Sproget som deres Eiendom uden at kunne haandtere det saaledes. Uden at tiltro mig hvad der udkræves til at give mit Sprog den Fornyelse, det saa haardt trænger til, kan jeg dog indsee Daarligheden af mange Skilsmisser og Rigtigheden, ja i en bestemt Tale, Nødvendigheden af andre; hvor
1 I. G. Sporon udgav 1775-92: Eenstydige danske Ords Bemærkelse.
Misforstand er ei stort at befrygte, følger jeg denne Indsigt, og da jeg ei har havt Stunder til at fremlægge mine Grunde offenlig, maa jeg taale at Mange ansee for en Grille, hvad der er vel betænkt, og trøste mig ved, at de som [have] Evne og Villie til at tænke efter, vel komme efter Grunden. Hvor jeg derimod i denne Tale afviger fra den almindelige Mening, maa jeg kortelig sige hvorfor, da det staar i Forbindelse med Tankegangen selv.
Saaledes gjorde jeg ved Ordet indbilde og Indbildning og jeg maatte, fordi jeg ved Indbildningskraft som Sands forstaaer vor hele Bekvemhed til at have Forestillinger. Her opklarer sig en af de almindelige Skilsmisser, den imellem Indbildningskraft og Hukommelse, og vi indsee let at de ei ere to adskillige Evner men at Hukommelsen kun er en Deel af hin, eller rettere en af dens ringere mere bundne Yttringer. Det udvortes Syn er nemlig Indbildningskraftens mest indskrænkede Yttring, for [at] indbildes ved det maa Tingen være legemlig og i en vis Nærhed i Rummet. Ved Hjælp af Hukommelsen kan vi fremstille en Ting af en hvilkensomhelst Afstand i Rummet, endogsaa Ting som ikke mere siges at være til, men ere forsvundne i en forbigangen Tid, ja selv Ting der kun vare til inden i os som Tanker og Følelser, men de maa alle engang have været tilstæde enten for de udvortes Sandser (Sandsernes Udvortes) eller inden i os. Den høieste Yttring af Indbildningskraften er derimod naar vi forestille os Noget, som aldrig var tilstæde enten udvortes eller indvortes, saasom fremmede Lande, længst henfarne Mænd useete Begivenheder, Tings usynlige Vilkaar, alt Usynligt. Mange Bemærkninger møde os her om de forskiellige Grader i Hukommelsen, ja dens adskillige Slags og om den store Adskillighed selv i Indbildningskraftens høieste Yttring, men de vilde lede os fra Hovedsagen, og det Mærkeligste ville vi tage med paa sit Sted, naar vi komme til Poesien. Her er det os Nok at indsee at Alt, hvad der er Forestillingens Redskab, fra det udvortes Syn indtil det dybeste, fineste Digtersyn, udgiør en eneste Hoveddeel af Mennesket, som bedst betegnes ved Ordet Indbildningskraft. Den anden Hoveddeel kalde alle Følelse, thi saaledes kaldes den udvortes Berørelse og saaledes den indvortes Rørelse, ja saare passende bruge vi Ordet Indtryk næsten udelukkende til at betegne begge Følelsers Yttring, thi ligesom vi altid tænke os Indbildningskraften i Forhold til noget Fraværende saaledes Følelsen altid i Forhold til noget Nærværende.
Vistnok maa Følelsens Yttringer adskilles for Betragtningen efter 
 
260
Indtrykkets Størke og øvrige Vilkaar, men alt det, hvormed vi modtage Indtryk, bliver dog een og samme Sands nemlig Følelsen. Noget maae imidlertid her omtales kortelig, nemlig det vi kalde Ahnelse og indvortes Smag, thi disse svare til Lugteisen og den udvortes Smag, og synes derfor med mest Føie at kunne adskilles fra Følelsen, ligesom Man virkelig har regnet Smag til Forstanden, eller gjort den til Noget for sig selv. Hvad en Ahnelse angaaer, da er det aabenbart at den hører til Følelsen og kaldes derfor ogsaa efter Tydskernes Maade en Forudfølelse, thi det er hverken meer eller mindre end Modtagelsen af et Indtryk, skiønt Indtrykkets Aarsag her er mindst kiendelig tilstæde. Ordet at ahne og Ahnelse er saare bekvemt til at udtrykke dette, hvilket vi forstaae ved at eftertænke dets Herkomst og Slægtskab. Endnu siges paa visse Steder i daglig Tale ikke det ahner, men det aander mig, og vi kan ei tvivle om, at denne Udtale er den rette, da et Ord der ellers synes fremmed for sin Bemærkelse, her sees i det inderligste Forbund med den, og vi saare let kan begribe Forandringen, som er fremkommet, dels ved en Læmpning efter Tydsken, dels derved, at Aand endog i gamle Bøger paa islandsk Viis skrives And og endnu af Mange blandt Almuen udtales saa, navnlig derved at Man vilde undgaae Sammenblanding med det endnu brugelige Ord at aande, fordi Man ikke indsaae, det var et og det samme Ord. Denne Bemærkning er ingenlunde tom, thi vi veed at Vind i det Udvortes og Aand i det Indvortes svare til hinanden, og ligesom nu Lugteisen er aldeles afhængig af Vinden og har sit Navn af Luften, er det høist passeligt at den indvortes Sandsning der ene afhænger af en lignende Viftning benævnes efter Aanden. Om Smag bør henregnes til Følelsen kunde synes mindre afgjort, da det synes at være en Dom, altsaa Yttring af en ganske anden Evne; men naar vi betænke os maa vi vel finde at den indvortes saalidet som den udvortes Smag er nødvendig forenet med Bevidsthed om Grunde, ja at meget mere Mange som have en god Smag slet ikke kan giøre Rede for dens Grundvold. Smag er altsaa ogsaa kun en Modtagelse af Indtryk og hører til Følelsen, skiønt den ligesom den udvortes Smag ligger paa Sandsers Grænse.
Den tredie Sands, som nærmest svarer til Hørelsen eller rettere i sin nederste Yttring er hvad vi egenlig kalde Hørelse, kalde vi vel bekvemmest Forstand og dertil hører Alt i os ved hvilket vi modtage Begreber. At her ogsaa maa være Adskillighed er ligefrem, men derfor have vi ligesaalidt Lov til at giøre forskiellige Evner deraf, som at 
 
261
giøre skarp og tung og uagtsom Hørelse til forskiellige Sandser, thi Skarpsindighed er jo saaledes kun en skarp, lydhør Forstand o. s. v.
Ere nu disse Ting sande og er det vist, at der i vort indvortes Liv Intet findes som jo maa henregnes til Følelse, Indbildning og Begreb, da er det ogsaa vist, at vi kun have disse tre indvortes Sandser hvis yderste Ender ere udvortes tilsyne.
Hvad Vigtigt her kan siges om, og om det synes imod dette er vel, at Menneskets indvortes Liv her kun er betragtet som noget Lidende, som Noget der modtager ikke som noget frit virkende. Vistnok er jeg et Svar skyldig herpaa, men at give det udførligt her vilde være for tidligt og mere indvikle end udvikle; det maa være Nok at bemærke at Mennesket ei allene er bekvemt til at modtage Indtryk, Begreber og Forestillinger fra Noget som han maae adskille fra sig selv, men at han ogsaa kan have Følelse af, Begreb og Forestilling om sig selv, om al sin Sandsning og om hvad den har at betyde, med et Ord, at Mennesket kan, hvad vi saare passelig kalde sandse, fordi han ikke blot er levende, men er sig sit Liv bevidst, han kan ikke allene modtage en Sum af Forestillinger, Begreber og Følelser, men samle dem i en Eenhed og skatte og vurdere dem. Ligesom vi udvortes have Talen der er mægtig til at samle og forkynde, saaledes er der Noget i os som kan udsige det indvortes Ord, af hvilket det udvortes skal være en Gienlyd, og vort brugelige Udtryk for denne Bestilling er at tænke, ligesom vi vil kalde denne Evne Fornuft.
Det indsees da let at endskiønt vi maa adskille Fornuft og Forstand, ere de dog ligesaa uadskillelig forbundne som Tale og Hørelse, Fornuften hviler paa Forstanden og dens Dom indeholdes deri ligesom Ordet i Hørelsen, Fornuften udsiger kun det Forstaaede. Klarere vorder dette, alt som Undersøgelsen rykker fremad, og vi ville dennesinde slutte med en Bemærkning, som hører hid, men ogsaa rækker langt videre end vi endnu ere komne, den nemlig at Følelsen er Vilkaaret for alle Livets Yttringer, Livets eneste Grundvold. Betragte vi Mennesket udvortes, da see vi jo at han kan miste Syn og Hørelse og endda være aldeles levende, men med Følelsen udslukkes Livet, vi mærke ogsaa, at endskiønt det synes som der var den Skilsmisse mellem Følelsens Sands og de andre Sandser at disse staae i Forhold til noget Fraværende den til noget Nærværende, saa er dog Følelsen Betingelse for deres Yttring. Øiet kan ikke see uden et nærværende Lys, Øret ikke høre uden en nærværende Lyd.
Betragte vi Mennesket indvortes, da finde vi det ligedan, Indbildningskraft og Forstand kan være som forsvundne, og vi sige endda at Mennesket lever, men kan han ei længere modtage Indtryk, da kalde vi ham død med Rette og tillægge ham kun et Skin af Liv indtil Følelsen ogsaa udvortes aldeles ophører. Vi maa ogsaa tilstaae at baade Indbildningskraft og Forstand hvile paa Følelsen; thi Bevidstheden om Liv er jo en Følelse et Indtryk, og uden den er jo al Livsyttring utænkelig. Visselig, det er ligesaa umuligt indvortes som udvortes at see eller høre uden at oplade Øie og Øre, og uden Ahnelse af Lys og Lyd oplades de visselig aldrig.
Det var i den forrige Time vor Idræt, at betænke Menneskets Egenskaber, og han staaer da for os som en Skabning med Bevidsthed, med mærkelige Sandser og Evne til at sandse, til at bemærke sine Vilkaar og bruge dem i en vis Hensigt. Nu er det Tid at spørge hvilken Hensigt Mennesket bør have og hvorvidt denne kan opnaaes. Jeg vil ikke her tale om den Hensigt at vedvare, som Mennesket har tilfælleds med de Umælende og som med al Føie maa kaldes hans nærmeste Hensigt, da Livet selv er Betingelsen for al Livsyttring, følgelig for Opnaaelsen af enhver Hensigt med mindre denne var Tilintetgiørelse. Den ligefremme og fra dette Stade den høieste Hensigt Mennesket maa have er derimod at forstaae sit Liv. Vel veed vi at mange Mennesker ei have denne Hensigt, at de nøies med at forstaa Sammenhængen mellem enkelte Dele af Tilværelsen, saasom mellem de udvortes Sandser og de Ting som falde i dem, eller imellem visse Forestillinger, Begreber og Følelser, de vil være ubekymrede om Livets egenlige Vilkaar og ønske kun Forstand paa hvad der under Livets forborgne Løb vækker behagelige og fjerner ubehagelige Fornemmelser, Forstand paa hvorledes hine skal erholdes og beholdes, disse undgaaes eller fortrænges. Ja, der er endog mange Mennesker som slet ikke stræbe efter Forstand paa nogen Ting, men lade denne ligesom de andre Sandser annamme, hvad der paatrænger sig, og sysle kun med deres Tanker for [at] vorde dem kvit, naar de er til Besvær. Her indsee vi ret hvorledes Følelsen, ligesom den er Livets Grundvold ogsaa er dets Behersker.
Ligesom Mennesket er udvortes dødt naar Hjertet holder op at slaae, saaledes er han indvortes Død, naar Hjertet ikke slaaer for Noget, naar Intet er ham kiært, og det er umuligt at det Menneske som Intet elskede, kunde umage sig med at forstaae Noget, ja en saadan Tilstand er uforenelig med Begrebet om Liv. Hvad nu et Menneske elsker, det og kun det vil han sysle med, og hvad han elsker høiest afpræger sig i hans Virksomhed i hans Liv, saavidt (?) det udgaaer indenfra, det skaber hans Synsmaade for Livet. Paa denne Sandhed beroer det som vi sige og veed af Erfaring at Fordomme og Lidenskaber, Smag og Behag forblinde os, at de beherske de fleste Menneskers Forstand. En Følelse, en Kiærlighed, thi det er Udtrykket for Grundfølelsen i os, saavist som vi elske det første vi føle, os selv, Had opstaaer først naar Noget møder os, som vi ansee for fjendtligt mod det vi elske, det er en Virkning af vor Kiærlighed og alle andre Følelser indeholdes heri - en Kiærlighed altsaa maa det være som driver os til at ville forstaa Livet, og det er Kiærlighed til Sandhed. Meget var her at sige om Sandheds Begrebet, og om Kiærlighed til den, hvorvidt de ere os medfødte, og om den Kiærligheds Grader; men dels opsættes det bedre til siden, dels kan det her forbigaaes, da Ingen af os tvivler om, at den som skal umage sig for at kiende Sandhed maa elske den, det er nok at erindre at Sandhed maa ikke allene være os kiær som andre Ting, men over alle Ting dersom vi skal være duelige til at efterforske den, thi er Noget os kiærere end Sandheden, da maa det tidlig eller sent under Granskningen komme i Strid med Sandheden og forblinde vore Øine for den. Men naar nu et Menneske staar og tør sige med Sandhed, jeg elsker Sandhed over alle Ting og ønsker derfor inderlig at vide Sandhed om mit om Menneskets gaadefulde Liv, hvorhen skal han da vende sig, og hvilke Hjælpemidler har han til at finde Sandhed, det er det store, det vigtige Spørgsmaal hver Sandhedsven maa giøre med fuldt Alvor og gientage med inderlig Bekymring, dersom han ei formaaer at svare fyldestgiørende: hvorhen han end vender sig udad eller indad, vil han, i det mindste ei i vore Dage, finde noget sikkert Hvilested uden i Bevidstheden om hans eget Liv. Jeg lever, jeg er til, dette maa være ham vis Sandhed, eller han maa erklære for umuligt at finde Sandhed, ja han maa erklære det for umuligt at søge Sandhed, thi det er jo en Livsyttring; han maa fornægte sin Følelse og sit Liv og dermed giøre sig selv til Løgner, da han maatte indrømme Tilværelsen af en Følelse uden hvilken han ei kunde nægte Livet. Man 
 
264
maa vel kalde det Daarskab at svare paa en Tale der kun synes at kunne føres af galne Folk, imidlertid er det i vore spidsfindige Dage ikke saa, thi vel veed jeg Ingen som har nægtet sin Tilværelse ligefrem, men endeel Grublere have nægtet og nægte Legemets Virkelighed hvilket er hardtad ligesaa daarligt og en ligedan Trods mod den umiddelbare, ubedragelige Følelse, mod det Indtryk vi selv giøre paa os selv, at vi ere til ligesaavel udvortes som indvortes. Meget lod sig sige om denne Daarskab ved hvilken Grublerne undergraver det eneste Stade hvor Mennesket kan have Fodfæste, og man forvildes fra Sandhed, men da denne Grille ingenlunde er almindelig, maa det være nok at have nævnet den, og dens Tomhed vil siden af sig selv vorde aabenbar. Har nu Mennesket den Vished at han er virkelig til indvortes og udvortes, da veed han ogsaa, at alt hvad som falder i Sandserne er virkelig til, og nu kan han først begynde fra et fast Stade at grunde paa Tilværelsens Vilkaar, thi vilde han ei indrømme andet end sin egen Forstand vis Tilværelse, da stod han som den, der vil vorde klog ved at høre, men nægter Lydens Virkelighed, thi Forstanden er det indvortes Øre og har Intet af sig selv. Men er det nu nok til at faae Sandheds Kundskab at høre, eller er en Skilsmisse fornøden og formaaer Mennesket at giøre den. Om det første faaer Mennesket ufeilbar Oplysning ved at høre paa Følelsens ubedragelige Vidnesbyrd om hans eller ifaldt Man vil om sin Tilværelse, thi da forstaaer han at om Nogen sagde: den Følelse var ikke til, i samme Mening, som den paastaaer sin Tilværelse, da lade disse Paastande sig aldrig forene, kun den ene kunde have Ret, og saaledes forstaaes det at der kan være en uforenelig Modsætning til, Sandhed og Løgn, og at der er Løgn til overbevises han om ved den Vished, at han i sig selv har hørt Noget betvivle eller nægte hans egen Tilværelse. Med den Vished begynder han da sin Granskning at Noget kan ikke baade være og ikke være i samme Mening, og det kalde vi Modsigelsens Grundsætning. At denne Grundsætning er en nødvendig Grundvold for al Skilsmisse, og Tænkningens Grundlov, der hviler paa den Grundfølelse at vi ere til, derom kan ikke tvistes, thi den som vil nægte det maa paastaae, at Man baade kan leve og ikke leve i samme Mening, han maa indrømme at vor Paastand om Umuligheden af de bestemte Modsætningers Eenhed slet ikke nedrives ved hans Paastand af det Modsatte, ja han maa indrømme at hans Paastand ingen Paastand er, at han ikke har sagt, hvad han har sagt, at han ikke kan tænke eller tale, at der aldrig har været 
 
265
noget Liv eller nogen Livsyttring til, skiønt det er til. Man maa vel svimle ved slige Tanker, der i Daarekisten have deres Hjem, men i vore Dage er det saare nødvendigt at giøre sig det selv ret klart, hvad der er ligesaa vist som vort Liv, hvad der er Tænkningens nødvendige Grundvold, for at, naar Nogen som siger han vil forklare Livet og vidne Sandhed, men dog paastaaer Noget, der som Sandhed maatte giøre al Sandheds Erkiendelse umulig, vi da ikke lade os blænde af kløgtige Slutninger og klingende Ord, men holde hardt ved vore Visheder og forkaste uden Videre hvad der aabenbar modsiger dem. Det Spørgsmaal som er det første et betænksomt Menneske maa giøre sig, ja som ikke allene tilbyder men paanøder sig og indeholder hardtad alt Spørgeligt i sig, er dette: hvis ere vi? ere vi vore egne eller hvis. Jeg siger dette er det første og fornemste Spørgsmaal, og hvo som tvivler heri, betænke, at vi her spørge ei allene om vort Ophav, men ogsaa om, hvorfra vi skal modtage vor Bestemmelse i det Enkelte i det Hele, om hvorhen, hvorledes og hvorfra. Ere vi vore egne, raade vi os selv, tør vi tillægge os egenlig Frihed og Uafhængighed. At vort Udvortes ikke er uafhængigt, det veed vi, thi den hele udvortes Sandsning beroer paa det Sandselige, det som falder i Sandserne og paa den indvortes Sandsning, men er da denne uafhængig? i sin Retning udad ingenlunde, det veed vi, men ikke heller i det Indvortes, det kan vi forstaae. Naar Indbildningskraften indbilder os noget Usynligt, hvilket er dens høieste, mest ubundne Yttring, men saasandt som den ikke frembringer, men kun forestiller, maa den være afhængig, afhængig af det, hvis Billede den forestiller. Vel har Man talt meget om den fri skabende Indbildningskraft, men naar vi tale alvorlig, kan vi dog ikke mene dermed at dens Forestillinger er Billeder af Intet, da vi ikke engang kan forestille os et Intet. Denne Betænkning lærer os da, at dersom vi kan indbilde os noget Usynligt, maa der ogsaa være noget Saadant, og at Indbildningskraften ogsaa i sin mest ubundne Yttring dog er fundet afhængig, at den ikke har Billedets Grundvold i sig selv. Hvad nu Forstanden angaaer, da er dens Indskrænkning endnu forstaaeligere, thi et Begreb uden noget Begribeligt, er netop ligesaa utænkeligt som en Hørelse uden Lyd. Er da Fornuften uafhængig? ingenlunde, thi vi have jo hørt og kan forstaa, at ingen Skilsmisse er mulig uden der er Noget at adskille, ligesom Ordet umuligt uden Begreb om Ord. Disse indvortes Sandser eller Evner er da upaatvivlelig bundne i deres Yttring, hvad der kunde synes frit er ene 
 
266
deres Selvbevidsthed, men den er jo i Følelsen, og her see vi ret klart, hvorledes det ganske Menneske er afhængigt af Følelsen. Er nu Følelsen uafhængig? Da den beroer paa Indtryk, synes det en Modsigelse at paastaa det, men naar vi betænke at Grundfølelsen som er Selvbevidsthed kan kaldes et Indtryk af sig selv paa sig selv, er det saa langt fra at vi kan nægte Følelse som saadan Uafhængighed, at vi ligefrem maa tilstaa den samme, thi var Følelse ikke uafhængig, da maatte den være afhængig af Noget som var til, men nu er Følelse Grundvold og Betingelse for alt det som er til, altsaa er den uafhængig, medmindre Man med nogle Drømmere vil sige, at alt det som er til har sin Grund i Noget som ikke er til, i et Noget, som er et Intet, som baade er og ikke er i samme Mening, hvilket vi veed er ligefrem stridende mod al Tænknings Grundlov, Modsigelsens Grundsætning. Spørge vi derimod om Følelse i det Enkelte, da veed vi at ikke allene een Følelse er afhængig af den anden som Had af Kiærlighed, men at saasnart det er kommet til Livsyttring, er Følelsen aldeles afhængig af Indtryk der paa en Maade maa kaldes fremmede. Det egenlige Spørgsmaal bliver da her om Grundfølelsen i Mennesket, Menneskets Selvbevidsthed er uafhængig. Herpaa maa vi vel alle uden at lang Betænkning giøres Behov, svare det Bestemteste Nei, thi aabenbar har vor Bevidsthed en Begyndelse og er saaledes afhængig af Tiden, vi veed at vi har været til førend vi endnu havde nogen Forestilling om Noget, og Galenskab vilde det da være om vi søgte vor Tilværelses Grund i os selv. Men, hvor skal vi da søge den, hvor var vort Liv skjult førend det aabenbaredes for os selv, hvad har virket denne Aabenbarelse? At vort Liv er udsprunget af vore Forældres, det er ingen Erfaring vi med Bevidsthed have gjort, men at vi igiennem dem ere blevne udvortes aabenbarede, komne til Verden, det er en Vished hvorom vel ingen fristes til at tvivle, og det er da nødvendigt at eftergruble hvorpaa den egenlig beroer. At den imidlertid beroer paa Følelsen er vist, thi vi kan meget vel baade forestille og tænke os en anden Oprindelse. Maa vi nu søge vort Livs nærmeste Grund i vore Forældre, da ile vi tilbage ved Indbildningskraften, og en utallig Række af Fødseler opstiller sig for os, men kan denne Række være uendelig, nødes vi ikke til at standse og forestille os nogle første Mennesker, der ei ere komne til Verden paa samme Maade som vi? Jeg mener jo, dersom vi ellers her vil finde mindste Oplysning om vort Ophav, thi den blotte Gientagelse af vor egen Fødsel lærer os Intet; jeg mener ogsaa 
 
267
jo, fordi alle fødte Mennesker vare afhængige af Tiden og den uafhængig af dem; da den nu hørte til deres Liv, som dets Betingelse, maa vi vende Øjet fra dem til den og spørge om den ogsaa var deres Livs Grundvold, og hvad vi end ansee os beføiede til at svare, maa vi indrømme en Begyndelse af det Menneskeliv der var afhængigt af Tiden. Vil vi da kalde Tiden Menneskelivets Grundvold, maa vi ogsaa tilstaae, at der vare første Mennesker, Mennesker som ei fødtes af Forældre men bleve levende ved Tidens umiddelbare Indtryk. Vi betragte da Tiden som noget selvbevidst, levende med Kraft til at forlene Liv og tage det igien, og Indbildningskraften savner Intet for sin egen Skabning. Saameget er vist, at vi indsee Nødvendigheden af at sætte Menneskelivets Grundvold udenfor Menneskeslægten. Vel synes dette at kunne undgaaes ved at sætte de første Mennesker som Tidens Skabere, men det gaaer ikke an, thi vare de dens Herrer, hvorledes bleve de da dens Slaver, dens Føde, thi den har jo opslugt dem. Men gaaer det da an at giøre Tiden til Livets Grundvold? Følelsen siger nei, men kan vi forstaae at den har Ret, veed vi hvad Tiden er? Det er vist, at vi sige om Tiden, at det er den som forandrer det Foranderlige, og allerede her see vi Tiden i sin Virksomhed afhængig, der maa være noget Foranderligt, før den kan virke. Livet maa allerede være, førend Tiden kan virke derpaa, men vi veed ogsaa at vi ikke mene Tiden er noget Levende med egen Kraft, vi veed at den ei kundgiør eller kan kundgiøre sig for vor Følelse, hvilket den maatte kunne hvis den var Livets altsaa Følelsens Grundvold, vi veed at vi faae Begreb om Tiden, kun ved en Forestilling af Indbildningskraften, og at vi ved den ei kan forstaa andet end den Grundforestilling som er nødvendig for Indbildningskraftens Yttring, at den er Jordlivets Maal. Slutningen heraf bliver da kun denne, at vi ikke ere af os selv, siden vor Bevidsthed har begyndt, thi skulde vi have givet os selv en Bevidsthed, vi engang ikke havde, da maatte vi været et Selv, havt Bevidsthed førend vi havde den, hvilket er umuligt. Vi maa søge vort Livs nærmeste Grund i vore Forældre, uden dog derved at faae Oplysning om vor Bevidstheds Ophav, thi vore Forældre som vor Bevidsthed vaagne i Tiden uden at forstaae selv hvorledes. Tiden, som ikke er Noget i sig selv men kun et Maal i Livets Tjeneste, kan det ei tillægges, og vi drives da tilbage til de første Mennesker, giøre det Spørgsmaal om de, uden at fødes dog kom til Verden, slumrende som os eller med vaagnet Bevidsthed? Paa dette Stade maa vi vel lade dette Spørgs-
 
268
maal uafgjort, men det indsee vi, at kom de til Verden som vi, da kom de ikke af sig selv, og deres Liv maatte i det Usynlige have en Grundvold der var sig selv bevidst og eiede i sig Grundvolden for alle menneskelige Forestillinger, Begreber og Følelser. Forestille vi os derimod Stammeforældrene som vaagne, da [maa] vi enten giøre samme Slutning om deres Ophav eller sige de vare uafhængige, vare af sig selv, kom ikke til Verden men skabte Verden og sig selv i Verden. Heraf fulgte da to Ting, først at der kun kunde være et Grundmenneske, thi kun een kan være uafhængig, to Uafhængigheder er en Modsigelse, thi de maatte jo indskrænke hinanden og være saaledes afhængige af hinanden. Kun Een kan have alle sine Forestillingers Grundvold i sin Selvbevidsthed. Men kan nu Grundmennesket have været et Saadant, været Verdens Skaber og sin egen Fader? Vi kan trygt svare nei uden videre Beviis, thi der er vel Ingen som troer det, imidlertid maatte visse Grublere paastaae det, naar de skulde være enige med deres andre Paastande, og derfor vil vi anmærke, at enten maa vi forestille os Grundmennesket som en Jordboe indskrænket til en vis Tid og et vist Rum og da var han ikke uafhængig, ja Døden har overvundet ham, eller han var blot et Menneskemønster, men da var han ikke vor jordiske Stamfader, da var han den usynlige Skaber.
Det bliver da Slutningen, at vi ikke uden at modsige os selv kan bifalde anden Forestilling om vort Ophav, end den at der er over Menneskelivet et uafhængigt Liv, i hvilket Menneskelivet med alle sine Evner har sin Grundvold. Det maa vel mærkes, at hvad vi her have gjort, er kun, at vi med Forstanden have afhørt Indbildningen, og fornuftig adskilt dens Forestillinger om vort Ophav; vi ere paa en Omvei komne til den samme Slutning som paatrænger sig det alvorlige uforskruede Menneske, naar han med den Forestilling om Verden og sig selv i Verden, som vækkes ved de udvortes Sandser og hans egen Bevidsthed om sin Begyndelse og Afhængighed, føler sig drevet til Forestillingen om en usynlig Verdens Skaber. Det er da det saakaldte kosmologiske Beviis for Guds Tilværelse hvilket vi have fremstillet, og Forskellen mellem denne Fremstilling og den almindelige er kun at vi, istedenfor at slutte fra de udvortes Synsting, have sluttet fra Synets indvortes Sands, og derved have afvæbnet de Indvendinger som, saa grundløse de end ere, dog kan give Skin af Sandhed, Indvendingerne mod Synstingenes Virkelighed, det er deres Tilværelse i den samme Forestilling i hvilken vi ere til paa Jorden. At Indbildnings-
 
269
kraften er til i samme Forestilling som vor Forstand og Følelse, det er derimod uimodsigeligt, og tvinger den os til enten at erklære Mennesket for sin egen Skaber, eller at antage en levende Gud, og kan vi ikke uden Selvmodsigelse antage det Første, da maa vi antage det Sidste. Herved er Synstingenes Virkelighed tillige beviist, thi har den menneskelige Indbildningskraft sin Grundvold i en høiere Forestilling, da er alle dens Forestillinger indskrænkede til dens Indhold, og var det muligt at den kunde have en eneste ny Forestilling, en Forestilling der ei var Billede, da var den i dette Stykke uafhængig, men Grundlivet havde forloret sin Uafhængighed, var indskrænket ved den uafhængige Forestilling. Man kunde ogsaa med Føie sige, at da Tid og Rum maa sættes før Menneskeslægten, kan de umulig være dens Skabelse, og have Tid og Rum en Virkelighed der ei er borget af den menneskelige Forestilling, maa Synstingene ogsaa have en saadan, men at udvikle det behøves ikke, og overalt har jeg erklæret, at jeg egenlig slet ikke taler til dem, der til Trods for vor ubedragelige Følelse nægte Legemets og derved de øvrige Synstings Virkelighed. Hellere vil jeg et Øjeblik staa stille ved Betragtningen af den ganske Verden, saavidt den er os vitterlig, det Udvortes omkring os og det Indvortes i os, betænke at Verdens og vort Selvs Indtryk paa os synes med Nødvendighed at maatte vække og stadfæste Forestillingen om den usynlige Skaber, i Hvem vi leve og røres og ere 1. Jeg vil give dem at betænke, om det er et Kiendemærke paa Forstand at trodse dette Vidnesbyrd, om det er Hørelsens Kiendemærke at være døv mod de stærkeste Røster, Synets at være blind for straalende Lys. Jeg vil spørge om det kan være Sandhed hvad Tidens Kloge med saamegen Selvtillid have paastaaet, at Forestillingen om en usynlig Verdens Skaber er Mennesket saa fremmed, at den kun kan avles giennem lange Tider og møisommelig Grubien, at Barnet ei kan modtage den ligesaa tidlig som Forestillingen om Verden og sig i Verden. Jeg vil oplade en Bog, liden tilsyne, vel lidet læst, men læseværdig, fordi en Kvinde, ved sanddru Tale om hvad hun erfarer beskiæmmer Tidens kloge Mænd 2.
Visselig det er en Skiændsel for vor Alder, at en opmærksom Kvinde skal som en Nyhed fortælle, hvad der lyder til os fra de fremfarne Dage, hvad enhver af os burde vide, hvad vel de Fleste iblandt
1 Ap. Gern. 17,28.
2 Nogle Grundregler ved den tidligste Opdragelse. Uddrag af en Moders Tanker og Erfaring. Udg. v. L. Holst, 1812.
os maa bekiende, dersom de komme deres Barndom ihu, at det visselig ei er de Spæde hvis Øie er blindt for den usynlige Guds Navn som han skrev med Lys paa den udstrakte Befæstning, hvis Øre er døvt for den Guds Navn der udraabes af Herolden med det høie Mæle, at det ei er Barnet der finder Forestillingen om den usynlige Gud for høi eller fremmed, nei at det kun er de Voxne, som fremmedgjorte for Guds Liv, forsmaa hans Vidnesbyrd og fornægte Livets Kilde. Det er et grueligt Tidens Tegn, at selv en hjertelig Kvinde, som er den sidste der tvivler, at selv hun kunde saa forvirres af de Høilærdes Taler, at hun dulgte det hellige Navn for sin Spæde, at Barnet maatte udvriste det af hendes Læber. Og dog, jeg kan og jeg vil ikke nægte, midt i Bedrøvelsen glædes jeg saare ved at høre Moders Tale, den klinger for mit Øre som et helligt Varsel, det er for mig som om vor Moder Danmark havde fundet sin Gud igien og raabte til de selvkloge Daarer i Syden og Vesten: søger dog Herren om I kunde føle og finde ham, enddog Han er sandelig ikke langt fra Enhver af os, thi i Ham leve og røres og ere vi, som og nogle af Poeterne hos Eder have sagt, og vi ere Hans Slægt, det er for mig som om hun nynnede alt paa den Helliges Lovsang1: Himlene fortælle Guds Ære og den udstrakte Befæstning forkynder et Værk af Hans Haand. Dage tale derom med hinanden, en Nat underviser den anden, han ifører sig Lys som et Klædebon han udbreder Himlen som et Tæppe, han hvælver sine Sale i Vandene. Skyerne ere hans Vogn og han vandrer paa Veirets Vinger. Han grundfæstede Jorden paa sine Grundvolde. Amen.
Det er en forunderlig, men unægtelig Sandhed, at naar vi nævne os selv, naar vi sige Menneske, da nævne vi en dyb Hemmelighed, den dybeste næst Gud, dog maa det endnu mere opvække vor Forundring at man har været barnagtig nok til at indbilde sig, at man begreb sig selv, begreb Mennesket, naar man aftegnede hans Skygge, som et Udyr sammensat af Modsigelser. Hvem kiender Noget til hvad man har kaldt Psychologie og Anthropologie, og veed ikke, at Forestillingen han derigiennem fik om et Menneske, var den om et
1 jvnf. Ps. 19 og 104.
Chaos, et Virvar af Evner og Drifter af Frihed og Trang, af Alt og af Intet! Hvo kan uden Harme see paa den barnagtige Stolthed hos dem der indbildte sig at begribe Mennesket, og begreeb ei engang at Logiken var en Paragraf i Psykologien, og at denne maatte være Indholdet af al sand Philosophie. Man mærke vel, det er ikke Mangelen paa Vidskab jeg her eller nogensteds bebreider det attende Aarhundrede, men den rasende, formastelige, og ulyksalige Indbildning at det var oplyst og videnskabeligt, at det i sig selv havde et Lys der gjorde al anden Oplysning ei blot unødvendig men utænkelig, det er den brødefulde Forveksling af Lys og Mørke, hvorom jeg stedse maa minde, fordi dens ulyksalige Følger ere langt fra at være ophørte, fordi Erkiendelsen af hvilket Vanvid det var, er det første Skridt til sand Vidskab, uden hvilket al Tale er unyttig. Jo mere derfor mine Bebreidelser til hint Aarhundrede og min Spot over dets Oplysning saare og mishage, des ideligere og stærkere maa de gientages, thi hvem der saares af [hvad] der rammer hint Aarhundrede, hører paa det Sted han saares, unægtelig til det, hvem der undskylder det, undskylder kun sig selv i det, og saalænge vi undskylde vor Daarskab, komme vi aldrig til Vidskab. Der er neppe nogen Bebreidelse eller Spot der jo rammer mig selv i det attende Aarhundrede, thi jeg deelde dets Daarligheder trods nogen anden, men jeg føler at hvert Saar paa disse Steder er Lægedom for et sandhedskiærligt Hjerte, og derfor hverken kan eller vil jeg skaane slige ømme Steder hos mine Læsere; al Skaansel mod Løgn er Forgribelse mod Sandhed, og hvert Saar vi give Sandheds Fiender bidrage til dens Seier.
Dobbelt nødvendigt er det, i en Afhandling som denne at begynde med haarde Bebreidelser til de samme Dages indbildske Vidskab og os selv i den; thi mon vi nu kan afsløre Hemmeligheden, mon vi nu kan begribe Menneskets Vilkaar? Nei, ingenlunde, og hvad vi især skal vinde ved deres Betragtning, er den Overbevisning, at vi aldrig vare længere fra at begribe dem, end da vi indbildte os det var grebet, en Overbevisning, vi umulig kan give Rum uden dybt at skamme os.
Man agte det da vel! ingenlunde lover jeg at besvare de store Spørgsmaal om Mennesket, i Henseende til hvilke jeg kun hviler og stoler paa Svarene af Sandheds egen Mund, men jeg lover kun at vise, hvad den Erfaring jeg kan tilegne mig, udsiger om de menneskelige Vilkaar, hvorlidet disse er begrebne af vore Dages Viismænd, og paa hvilken Forklaring de henpege.

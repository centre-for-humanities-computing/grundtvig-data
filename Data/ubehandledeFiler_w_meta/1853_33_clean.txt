Da jeg af "Kirketidenden" seer, at man baade i Danmark og Norge begynder for Alvor at ville stemple mine jævne og meget anvendelige (praktiske) Paastande om "Ordet og Sacramenterne" til spidsfindige og ørkesløse Grublerier, saa skal jeg stræbe, hvad jeg længe har havt isinde, i et kort Begreb at sammenfatte baade mine virkelige Paastande og mine gyldige Grunde derfor.
Hos de Høilærde er der sagtens ikke nær saa meget Talen om den Christne Menighed i det Hele, som om en vis "evangeliskluthersk Kirke", som det falder meget vanskeligt at sige Sandhed om, enten hvor eller hvad den egenlig er eller skal være, men jeg behover her saameget mindre at indlade mig paa denne vanskelige Sag, som det jo er klart, at enten maa det evangelisklutherske Kirke-Begreb være indsluttet i det almindelig christne Menigheds-Begreb, eller det maatte ligge der udenfor, saa det var os som Christne uvedkommende. Uagtet jeg derfor virkelig troer, at Morten Luther og jeg, naar vi lyslevende mødtes, baade godt vilde forstaae hinanden og gierne følges ad til "Apostlernes Samfund", ja, uagtet jeg ikke veed rettere, end at det er de ægte Lutherske Grundsætninger, saavel om "Ordet og Troen" som om "Evangeliet og Sacramenterne", jeg stræber at klare og giennemføre, saa skal jeg dog her, hvor dette Spørgsmaal siet ikke kan drøftes, lade det staae ved sit Værd, hvilken Skole, jeg, som Skriftklog, nærmest maa henføres til, og overalt, om jeg kan giøre Krav paa at kaldes Skriftklog, medens jeg som et Christen-Menneske, og som en "Ordets Tjener", der baade kiender, ærer, troer og flittig bruger vor Hellige Skrift, stræber at sige det sandeste jeg veed om Troes-Grunden, Livs-Kilden og Saliggiørelsens Orden hos Christen-Folket eller den Christne Menighed.
Først og fremmerst vedkiender jeg mig da min nu snart tredive Aar gamle Paastand, at ingen Bog, gammel eller ny, har været eller kan være Kilden til Menneske-Livets Opreisning af sit dybe Fald og det deraf udspringende ny Levnetsløb, men at denne Kilde ene er at finde i det mundlige Guds-Ord med Herrensegne Indstiftelser, den hellige Daab og den hellige Nadver, hvilket Ord, ved at være lagt i Menighedens Mund fra Begyndelsen, er et sammensmeltet, baade guddommeligt og menneskeligt Vidnesbyrd om den ægte Christne Tro og om den Christne Menigheds virkelige Saligheds-Midler.
Denne Paastand anseer jeg nu vel sor at være aldeles bibelsk, fuldelig overeensstemmende med Apostel-Skriften, der, for mine Vine, i Salighedens Sag, bestandig viser os fra det Dødes Gud til de Levendes, fra sit Bogstav til Guds Aand og til det lydelige Guds-Ord, hvormed Evangeliet forkyndes, Troen fremkaldes, Aanden følger, og Herrens Indstiftelser virke; men netop fordi jeg har Ret i, at Trætten om en gammel "Hellig skrifts" Ægthed, Indhold og rette Fortolkning, vil mellem dens Læsere af modsat Mening altid sindes uendelig, netop derfor nytter det mig heller ikke her at beraabe mig paa Skriften, faa jeg vil derom kun sige hvad der er soleklart, at naar man udgiver en Bog for andet end hvad den selv udgiver sig for, og naar man tillægger vor Hellige Skrift en Stilling til Aanden, til Menighedens Tro og Saliggiørelsens Orden, som den Selv fralægger sig, da troer man aabenbar sig selv bedre end man troer Bogen og Skriften.
Derhos maa jeg dog ogsaa her indskærpe, at om ogsaa ellers en Bogstav-Skrift kunde være Troes-Regel i en Menighed, som altid skal bygges paa Troen og maa staae og falde med den, faa kunde dog vor Apostel-Skrift, som vitterlig yngre end Menigheden, og efter sin Særegne Beskaffenhed, som Levnets-Beskrivelse, Brev-Samling, og Spaadom, og som det Tvistens Æble, den lige fra Begyndelsen har været mellem Menighedens egne Boglærde, aldeles umuelig være Kilden til eller Grunden for nogensomhelst Fælles-Tro hos hele den Christne Menighed, med mindre denne Fælles-Tro skulde være den blinde, Selvmodsigende Overtro, at denne Bog, uagtet den baade var de forste og de fleste Christne ubekiendt, og uagtet bens Ægthed, Indhold og rette Fortolkning altid havde været et Tvistens Æble mellem Menighedens egne Skriftkloge, desuagtet dog kunde og skulde være en guddommelig Troes-Regel og Oplysnings-Kilde for alle Christne.
Hvordan man i Stats-Kirkerne har overhugget Knuden og undgaaet den klare Selvmodsigelse ved at give en Forordning om, hvad de Boglærde skal finde i Skriften, og hvad alle de, der ikke vil sæltes i Tugthuset eller romme Landet, skal troe, Staaer i Skriften, og troe paa, fordi det staaer i Skriften, det veed vi alle, men vi veed ogsaa, at saa er ikke den hellige Skrift, men den verdslige Forordning Troes-Regelen, og ingenlunde en virkelig Tro, men kun et usselt Skin deraf baade Øiemedet og Frugten.
Hvorledes man derimod i Friskolen er kommet til den halsbrækkende Paastand, at hvad man daglig trættedes om og vilde have Lov til trættes om, Saalænge Dagene vare, det kunde og skulde dog være Troes-Regelen for hele Menigheden, det er aldeles ubegribeligt, uden under en af to Forudsætninger, enten den, at man ved Skriften som Troes-Regel ikke behøvede at mene den gamle Bogstav-Skrift, men sin egen Skrift, der fuldkommen udtrykde Aanden i den Gamle, enten denne Forudsætning eller den, at alt hvad der i de første sytten Aarhundreder af den Christne Menigheds Levnetsløb gik og gjaldt i den for den rette Tro og sunde Lærdom (Orthodoxi), havde været lutter Overtro og Ufornuft, som Christus selv vistnok var alt for klog og dydig til at billige, saa den ægte, oplyste, fornuftige Christendom maatte nødvendig være det samme som den fornuftige, oplyste Tids Oplysning og Fornuftighed, hvorefter hele Christenheden maatte omskabes, og hvorefter Skriften maatte forstaaes, stækkes og øges, rettes og forbedres, med eet Ord "omskrives". I min Ungdom vedkiendte da ogsaa de fleste protestantiske Theologer sig en af disse Forudsætninger eller dem begge, men i min Alderdom 
 
821-822
falder det mig meget tungt at begribe, hvordan Theologer, som ingen af disse Forudsætninger vil vedkiende sig, og heller ikke nøies med det statskirkelige, aldeles verdslige Begreb om Troes-Regel, dog endnu høitidelig udraaber Bibelen sor Troes-Regel og er nærved at forkiættre mig, fordi jeg siger, det er splittergalt. Dette maa jeg imidlertid blive ved at sige, og tilføie den lille Bemærkning, at naar en enkelt Theolog eller et theologisk Parti i det nittende eller et følgende Aarhundrede kunde faae sin egen Bogstav-Skrift til at groe sammen med den "Hellige", og giøre den stikket til Troes-Regel for hele den Christne Menighed, faa vilde den dog aldrig kunne blive Troes-Regel for andre end dem, den blev bekiendt, altsaa i det høieste, ved et stort Mirakel paa Jorden, for hele den nærværende og tilkommende Deel af Menigheden, thi skulde den ny Troes - Regel ogsaa blive den forbigangne Deel af Menigheden bekiendt, maatte det skee ved et utroligt Mirakel i Himmelen selv.
Jeg paastaaer derfor fremdeles, at naar man, med sin egen Skriftklogskab vitterlig eller uvitterlig bag Vret, stiller Bibelen anderledes end prophetisk eller spaadomsviis i Spidsen for hele det christelige Menigheds-Liv og en tilsvarende Oplysning, og man dog ikke med det samme vil bortskiære alt det Eiendommelige ved Christendommen, der ene kan giøre den kiendelig og frugtbar, da maa man, for at skjule den klareste Selv-Modsigelse, kaste et tykt Slør baade over den virkelige Menneske-Natur, over den Christne Menigheds virkelige Levnetsløb, og over Menneskets virkelige Saligheds-Sag, som et fortvivlet Virvar, man maa see til at glemme for at faae en ønskelig sammenhængende Lærebygning i den Bibelske Stil.
Dette var imidlertid, som man let seer, ingen Oplysning, men tvertimod en konstig
Fordunkling og Formørkelse af spørgsmaalet om den sande Christendom og om denne Christendoms Sandhed, som aabenbar beroer paa dens guddommelige Kraft til at frelse og saliggiøre Mennesket: til at opreise det dybt nedsjunkne Menneske-Liv i sin Skabers Billede, og til at udvikle dette gienfødte Menneske-Liv, efter dets høie Bestemmelse, til evig Salighed, og hvem der nu, som jeg for een, og som alle de christelig Døbte, der troer hvad vi alle ved Daaben efter Herrens Indstiftelse bekiender, gaaer ud herfra, de maae nødvendig, een for alle og alle for een, uden Spørgsmaal om, hvordan de Skrift kl og es Lærebygning er hidindtil kan staae for Syn, først og sidst spørge om, hvordan Vorherre Jesus Christus selv har sørget for, at Troen paa ham kan gyldig bevidnes og virkelig forplantes til Dagenes Ende, og sørget for, at alle hans Troende, ved en virkelig Meddelelse af den Aand, som giør levende, kan faae Deel i det evige Liv, som han har kiøbt til dem, ikke med Sølv og Guld, men med sit hellige og dyrebare Blod!
Saasnart vi nu alvorlig estertænker denne vor Saligheds-Sag, da foresinder vi to Vidnesbyrd om Guds Søns Aabenbarelse paa Jorden og om Saliggiørelsens Orden i hans aandelige Huus og Rige: et mundligt Vidnesbyrd af dem, som kaldes Herrens Embedsmænd og Sendebud, med hele Menighedens Troes-Bekjendelse og Herrens egne Indstiftelses-Ord i Spidsen, og et skriftligt Vidnesbyrd i en Række af saakaldte christelige Veger, med Apostel-Skriften i Spidsen, og det følger af sig selv, at vi maae lægge det Vidnesbyrd til Grund, som baade i sig selv har Almeen-Gyldighed, er et udtrykkeligt Vidnesbyrd, og kan være Midlet til Meddelelse og Forplantelse af Troen og af Livs-Kraften i den Nand, som giør levende.
Nu er det, jeg paastaaer, at Herrens 
 
823-824
eget mundlige Ord ved hans Indstiftelser i det Hele, og hele den Christne Menigheds mundlige Troes-Bekiendelse ved Daaben i Særdeleshed, er det eneste baade almeengyldige, udtrykkelige og levende Vidnesbyrd, hvorigiennem den Christne Tro og Christi Aand kan meddeles og forplantes, og medens det er soleklart, at intet andet Vidnesbyrd end Apostel-Skriften kunde giøre dette Vidnesbyrd Rangen stridig, saa er det min velgrundede Paastand, at hverken giør Apostel-Skriften del. ikke heller lunde den giøre det, uden ved klar Selv-Modsigelse at tilintetgiøre sit eget Vidnesbyrd.
Jeg veed jo nok, at de Verdslig-Vise i vore Dage er langtfra at tage det saa neie med Selv-Modsigelse (Ja, Ja, og Nei, Nei) om aandelige Ting, som Apostelen Paulus, men alle oplyste Christne maae dog finde med ham, at i den evige Sandheds og Saligheds Sag maa man nødvendig vogte sig for Selv-Modsigelse, især naar man vil aflægge et Vidnesbyrd, der ved Selv-Modsigelse klarlig ophæver og tilintetgiør sig selv.
Medens nu den mundlige Troes-Bekiendelse ved Daaben, som, ved at være Vilkaaret for Indlemmelsen i Christi Menighed, aabenlydt udgiver sig for hele Menighedens Troes-Regel, aabenbar ogsaa kan være det, og, naar den bar lydt ved Daaben fra Begyndelsen, virkelig og unægtelig er det, da kan Apostel-Skriften, netop naar den er ægte, umuelig være hele Menighedens Troes-Regel, da den heelt igiennem forudsætter baade Troen og Menigheden, og paastaaer Nogen, at hvad der ikke fra Begyndelsen var eller kunde være Troes-Regelen, dog i Tidens Løb kunde og burde blive det, da er det en Benægtelse af Troens og Menighedens Eenhed og dermed igrunden en Benægtelse af deres christelige Sandhed, thi der staaer itte blot skrevet, at der altid i Christi Menighed skal være "een Tro og een Daab", men dermed staaer og falder aabenbar Christendommens guddommelige Sandhed. Man kan jo vist nok, uden Selv-Modsigelse, paastaae, at den Troes-Bekiendelse, der fra Begyndelsen lod ved Daaben, lyder nu ikke længer, men dermed sigter man lun hele den Christne Menighed sor at have forfalsket eller forkastet den Apostoliske Troes-Bekiendelse, og kunde man bevise Sigtelsen, hvad dog vil findes umueligt, da vilde deraf ingenlunde følge, at den Christne Menighed havde faaet eller kunde faae en anden Troes-Regel end den oprindelige, men deraf vilde blot følge, at den Christne Menighed, der kun fødes i Daaben efter Christi egen Indstiftelse, var ud døet med de Sidste, som ved Daaben bekiendte sig til den apostoliske Tro.
Hvad der nu i Henseende til den Christne Tro og Troes-Regel giælder om den Apostoliske Troes-Bekiendelse ved Daaben, det giælder nødvendig ogsaa i Henseende til Daaben og Nadveren, om hele det mundlige Ord i Herrens Navn, som giver disse saakaldte Sacramenter Vidnesbyrd; thi da det ene er det fra dem udadskillelige Ord, der giver dem deres christelige Tilværelse, saa er Ordet fra Begyndelsen, for Apostel-Skriften var til, ogsaa deres uforanderlige Speil og Regel.
Dette kunde vel være nok til at vise, at Hverken Apostel-Skriftens eller noget andet Vidnesbyrd end det mundlige Vidnesbyrd af og for den hele Menighed ved Herrens egne Indstiftelser kan være almeengyldigt, men dog maa der ogsaa i Henseende til Apostel-Skriften lægges Eftertryk paa, at den Hverken har været eller kunde være hele Menigheden bekiendt, end sige da lige vel bekendt, som det Vidnesbyrd, der 
 
825-826
skal være Troes-Regel og Saliggiørelses-Orden for Alle, dog nødvendig maa kunne være, og som det derfor ogsaa er aabenbart, at baade Troes-Bekiendelsen ved Daaben og Indstiftelsens Ord ved begge Sacramenter kan være. Kun derfor, naar man igrunden mener, enten at Paven og hans Gejstlighed eller at de protestantiske Theologer og deres Læresvende kan og skal beherske Troen og raade for Saliggiørelsen hos hele den uindviede eller ustuderede Deel af Menigheden, kun da kan man falde paa, at enten Apostel-Skriften eller nogen anden Bog skulde være hele den Christne Menigheds Troes-Regel og Saliggiørelses-Orden!
Kan nu Apostel-Skriften ei engang være et almeengyldigt Vidnesbyrd om den Christne Trv og den Christne Menigheds Livs-Nødvendigheder, da kan man endnu mindre paastaae, at den er et udtrykkeligt Vidnesbyrd derom, thi et udtrykkeligt Vidnesbyrd om Menigheds-Troen kan kun Troes-Bekiendelsen selv være, og det ikke engang som en Forskrift, men kun som "Troens Ord" i Menighedens Mund, saa det er intet Under, at man ved at ville bevise af Apostel - Skriften, hvad hele den Christne Menighed troer, er kommet op at trættes og vil blive ved at trættes til Verdens Ende om, hvad Skribenterne selv, Apostlerne og Evangelisterne troede, end sige da om, hvormeget deraf alle Mennesker kan og skal troe, førend Christus vil døbe dem med den Helligaand.
Vist nok har endeel protestantisse Theologer i al Troskyldighed priist det som et stort Fortrin ved deres bibelske Troes-Regel, at man derved slet ikke var bundet til nogensomhelst Troes-Bekiendelse, men kunde i al Verdens Kiærlighed lade enhver blive salig ved sin Tro, ogsaa Mahomedanerne ved deres, men deels tænkde Vorherre Jesus Christus, efter Skriften, aabenbar ganske anderledes, da han endelig baade vilde troes paa og bekiendes, og deels veed ethvert Menneske, som i mindste Maade har været bekymret sor sin Salighed og havt Formodning om, at den Christne Tro kunde frelse ham, at han fandt ikke Hvile, for han mødte et udtrykkeligt Vidnesbyrd om d e n Tro paa Christus, som frelser, og kunde sige med Sandhed, at den Tro var nu ogsaa blevet hans.
Det nytter her slet ikke, at man vil trøste os med, at Skriften skal kun være den formelle Troes-Regel, medens den Reelle skal være Retfærdiggiørelse af Troen alene, thi deels maatte denne saakaldte Tro, som dog er en Lærdom, troes udledt af Skriften, og deels er det netop den store Sjæle - Vaande, naar man troer, der er en Tro, som retfærdiggiør, men fattes et udtrykkeligt og sikkert Vidnesbyrd om dens Indhold, saa man ikke kan opdage, om man har den eller ilke. Enten maa man da nøies med et udtrykkeligt Vidnesbyrd af en eller anden om sin Tro, hvad der, som al Erfaring lærer, er en meget mislig Sag, eller man maa soge og sinde hele den Christne Menigheds Vidnesbyrd om s i n Tro, som det lyder i den Apostoliske Troes-Bekiendelse ved Daaben efter Herrens egen Indstiftelse.
At vi nu trænger til et ligesaa udtrykkeligt Vidnesbyrd om den hellige Daab og den hellige Nadver, naar vi skal kunne betragte dem med Apostlernes og hele den Christne Menigheds Vine, og benytte dem efter Herrens Indstiftelse, det er soleklart, og om vi da end ikke vidste, hvilken uendelig Tvist der føres mellem de Skriftkloge, om, hvad Daaben og Nadveren, efter Apostel-Skriften, har at betyde i den christelige Saliggiørelses-Orden, og med hvilke O r d, de, efter Herrens egen Indstiftelse, skal forrettes, saa maatte vi 
 
827-828
dog let kunne forstaae, at det udtrykkelige Vidnesbyrd, som vi trænge til, maa uadskillelig sølge Vandet, for at bevidne, at Aanden er m e d, og giør Daaben til et virkeligt Gienfødelsens Bad, og følge Brødet og Kalken, for at bevidne, at Herren er med, og giør Nadveren til sit Legems og Blods Samfund.
Endelig, saa ligesom det mundlige Ord med Daaben og Nadveren er det eneste almeengyldige og udtrykkelige Vidnesbyrd om den Christne Tro og de christelige Livs-Nødvendigheder, saaledes er det ogsaa, i Forening med Evangeliets tilsvarende mundlige Forkyndelse, det eneste Vidnesbyrd, som kan være levende, og hvorigiennem den Christne Tro, Christi Aand og hans Velsignelses Fylde kan komme levende til og, meddeles og forplantes, hvad umuelig kan skee giennem noget bogligt Vidnesbyrd, hvor ægte, gyldigt og udtrykkeligt det saa end maatte være.
Jeg veed nok, at Theologerne fristes meget til at glemme baade Troen og Livet over Lærdommen, men det er dog lige vist, at saavel ester Apostel-Skriften som efter al indvortes Erfaring nytter de allergyldigste Vidnesbyrd om den Christne Troes Sandhed og det Christelige Livs Salighed os slet intet, med mindre denne Tro og dette Liv virkelig kan blive vores, og det er, hvad jeg paastaaer de ene kan blive giennem et mundligt Ord til o s hos Herrens Menighed og hans Sendebud.,
Man lægge dog engang Mærke til, hvad man hidtil bestandig synes at have overseet, at jeg her med Flid siger, at det mundlige Ord "kan" være et saadant levende og levendegiørende Vidnesbyrd, medens det bliver et aabent Erfarings - Spørgsmaal, om det mundlige Vidnesbyrd er kommet levende til os, og om den Tro, den Aand og det Liv, som ene derigiennem kan meddeles og forplantes, er blevet vores Eiendom?
Daglig Erfaring kan og skal nemlig lære os, at det gaaer med det mundlige Ords Forhold tit Aanden, ligesom med hele det levende Menneske-Legems Forhold til Sjælen, som vel ingenlunde altid yttrer sit Liv giennem det levende Legeme, men dog altid kun giennem det, aldrig giennem det døde Legeme, aldrig giennem Liget; thi saaledes er vel ogsaa Ordet om aandelige Ting, selv det mest høirøstede, tit dødt og magtesløst paa Menneske-Læben, men naar Aanden yttrer sit Liv giennem Ordet, da er det dog altid giennem Ordet i dets legemlig levende Tilstand paa Menneske-Læben, og aldrig i dets legemlig døde Tilstand som Bogstaver; men om vi end ikke er blevet saa kloge paa Forskiellen mellem Kraften i en levende Mund og i en død Pen, saa maae vi dog kunne forstaae, at den Aand, som giør alt hvad han besjæler levende, den Helligaand, kan ligesaalidt meddeles og forplantes giennem et steendødt og døvstumt Bogstav, som den menneskelige Livs-Aande kan meddeles og forplantes giennem et Lug!
Dette er Sagens strængt videnskabelige Side, som man kun har overseet, fordi man i vor skrivesalige Papirs-Tid hardtad reent har glemt, at Menneske - Ordet ikke har hjemme i Bøgerne, men i Menneske-Munden, og at det kun i sit Hjem er i sin Kraft; thi vilde man sige, at hvad der aabenbar giælder om Menneske - Ordet, dog siet ikke gjaldt om Guds-Ordet, da glemde man, latterligt nok, at Guds-Ordet, for at være en Aabenbaring til Mennesker, nødvendig maa aabenbares giennem Menneske-Ordet og dele Vilkaar med det, ligesom Guds Søn maatte paatage sig Menneske-Naturenfor at blive vor Læremester og vor Frelser. Saalænge man derfor ikke troer den jordiske Sandhed om Forskiellen mellem "Tale og Skrift," da troer man heller ikke den h i m Melske, men alt hvad der i Bibelen tilskrives "Ordet, som hores", det paastaaer man da glatvæk om "Bo-
 
829-830
gen, som læses", og synes siet ikke at mærke, at naar man bygger videre paa denne sin "Omskrivning," da er det sin egen Skrift, Apostel - Skriften mod sat, man bygger paa. Kun forgiæves beraaber vi os da paa, at, efter Apostel-Skriften Selv, er det kun ved "Hørelsen" af Guds-Ordet, man baade faaer "Troen og Aanden," at det udtrykkelig er med "Munden", man maa bekiende den Herre Jesus, for at saliggiøres af ham, og at Guds Søn dog aldrig vilde selv taget sig paa at gaae omkring selv til alle Galilæas Landsbyer, for at lade dem høre sin Røst, eller at han vilde sat Himmel og Jord i Bevægelse for at staffe sit Evangelium levende Røster og glødende Tunger, naar et "Himmelbrev" som enhver Pen kunde skrive og hvilkesomhelst Hænder sætte i Omlob, kunde udrettet det samme, og dertil gjort Vidnesbyrdet baade varigere og sikkrere; kun forgiæves giør vi det, saalænge Folk tænker, at Aanden enten siet ingen Forskiel giør paa legemlig L i v og Død, eller dog kun saa ubetydelig en Forskiel, at man blot behøver at læse høit i Apostlernes efterladte Skrifter, for af Bogstaverne at skabe et levende Apostel-Ord, hvorigiennem den Helligaand virker med samme Ild og Kraft som giennem Ordet paa Apostlernes Læber!
Kommer man derimod kun forsaavidt til Besindelse, at man lægger Mærke til, at hverken nogen Enkeltmand eller noget Folk, selv de skriftklogeste, har begyndt deres Liv med at læse og strive, og har da endnu mindre faaet deres menneskelige Liv og Aande af en Bog, men at Erfaring tvertimod har lært, og lærer daglig, at medens et eneste talende Menneske kan giøre mange Bøger, saa kan al Verdens Bøger ikke giøre et eneste talende Menneske eller engang lære ham at tale sit eget Modersmaal, ligesom en levende Moder let kan faae et dødfødt Barn, mens man aldrig har seet en død Moder fode levende Børn; see, da vil man ogsaa nok forstaae, at i det allerstørste menneskelige og folkelige Levnetslob, som det Christelige Levnetsløb dog, for at være sandt, maa være, der er Skriften saa langt fra at have skabt Livet eller avlet Bedriften, at Skriften, stiondt et stort Vidunder i sit Slags, dog er Aandens mindste Bedrift, medens Menighedens Skabelse, Opholdelse og Saliggiørelse, ved Herrens Munds Ord er den Helligaands Storværk, som selv Engle maa undres paa.
Man vil maaskee sige, at selv de Vantroe, baade lærde og læge, vil finde det endnu mere urimeligt, at den Christne Menighed faaer sin Aand, sit Liv og sit Lys giennem et lille Ord fra Vorherres Jesu Christi egen Mund, som han ved sine Indstiftelser "den hellige Daab og den hellige Nadver" har lagt i sine Apostlers og i hele sin Menigheds Mund, til ikke at vige derfra evindelig, men til, som et levende Guds-Ord i sin Kraft, at udrette alt, hvortil det er udsendt, end naar man siger, at det er igjennem Skriften, Christi Aand, med hans Liv og Lys, meddeles os; men dertil svarer jeg, at da de Vantro altid har fundet og altid maae finde hele Christendommen urimelig, saa var det latterligt at ændse, hvad de vilde kalde meer eller mindre urimeligt, men at derimod skal alle Christne vogte sig vel for saadanne Paastande om Troens og Aandens Meddelelse, som ikke blot Fienderne idag eller imorgen vil kunne bevise, lober ud paa Umue-ligheder, men som hele Christen-Folkets Levnetsløb aabenbar giendriver, og som, naar de gives Magt, forhindrer Vennerne fra at soge Herren og Aanden, med Livet og Lyset, hvor de sindes, og hvor de, ligesom fra Begyndelsen, i og ved Menigheden, selv kan og vil kraftelig bevise deres virkelige Nærværelse. Ligesom nemlig Verdens-Historien viser, at hverken Ebræerneshellige Skrift 
 
831-832
eller Grækernes og Romernes classiske var engang istand til at holde de Tungemaal ilive, forn de var stilede efter, Saaledes viser Christen - Folkets Historie, baade for og efter Reformationen, at den ny Pagts Bog (det saakaldte ny Testamente) ligesaa lidt som den gamle Pagts Bog (det saakaldte gamle Testamente) var istand til at vedligeholde Troen hos sine andægtige Læsere, endsige da til at udbrede Troen eller meddele Aanden, Saa det er dog vist den høie Tid at prøve, om ikke det lille Ord af Herrens Mund, som Menigheden har beholdt i sin Mund og i sit Hjerte, kan og vil, naar det kun troes dertil, som et virkeligt Guds-Ord, udrette langt mere hos Christen-Folket end noget af Verdens-Folkenes Modersmaal har udrettet eller kan udrette hos dem, saa dette Guds-Ord, ikke blot, som Talen i Folkemunde, holder sig selv ilive og oplyser Folket til at forstaae og benytte sine gamle Skrifter, men opvækker Christen-Folket fra de Døde, ved at meddele den Aand, som giør levende, og stiænker Menigheden, i levende Forbindelse og stedse inderligere Forening med Herren selv, et nyt Liv og Levnetsløb, som vinder Krandsen!
Denne store Tanke var det, som opfyldte og opflammede mig, da jeg, nu for otte og tyve Aar siden, med Bekymring ledte om et al-meengyldigt og udtrykkeligt Vidnes, byrd om den ægte, sande, oprindelige Christendom, lige sikkert og fatteligt for de Lærde og de Vankundige, og fandt saa pludselig langt meer end jeg søgde i det mundlige Ord med Herrens Indstiftelser, som ikke blot er det almeengyldige og udtrykkelige Vidnesbyrd baade om Troen og Saligheds-Midlerne, men er tillige det ved Aanden levendegiørende Vidnesbyrd, som, naar det bliver Sjælen i vor Forkyndelse af Christi Evangelium, baade fremkalder Tro hos vore sandhedskiærlige Tilhorere og aander Liv saavel i dem, som i alle de Guds-Ord, Aanden selv har begravet i den hellige Skrift til en glædelig og ærefuld Opstandelse paa de glødende Tunger!
Den samme store Tanke opfylder og opflammer mig endnu, og selv om Forsøget i min nærmeste Kreds skulde mislykkes, fordi vi eliten ikke trolig nok havde bevaret Guds-Ordet med Herrens egne Indstiftelser, eller fordi hardtad ingen vilde fæste Tro dertil, saa lunde jeg dog aldrig angre Forsøget, som jeg veed, maa lykkes ensteds i Christenheden, saasandt som Jesus Christus er Guds eenbaarne Søn og vil i Aanden være med dem, som holde hans Indstiftelser i Hævd alle Dage til Verdens Ende. Det være imidlertid langt fra mig at mistvivle om "Aandens og Kraftens klare Beviser" paa, at vi med Herrens Munds Ord har hans eget levende Vidnesbyrd, og ham selv med os, thi i min allernærmeste Kreds, som er min "Mund og mit Hjerte", har jeg erfaret de velsignede Virkninger af at "kiende Herrens Vei paa Jorden" og følge den, og at tage ham selv og Faderens Aand paa Ordet, som, naar det er i "vor Mund og vort Hjerte" viger ei fra os evindelig, og at jeg er langtfra at være den eneste, som har gjort denne Erfaring, vil med Guds Hjelp Tiden vise!
N. F. S. Grundtvig.
Udnævnelser og ledige Embeder.
26 Nov. Sognepræst i Gundslev paa Falster I. A. Sørensen til Sognepræst i Smidstrup og Skjærup, Vejle Amt Ribe Stift (den under 14 Nov. dertil beskikkede Sognepræst M. Schiødte i Husby, i Odense Amt, bliver at ansee som ikke befordret); Cand. E. Spreckelsen til pers Kapellan bos Sognepr. i Lyngby Kjøbenh. Amt, P. D. Ipsen; pers. Kapellan i Østofte paa Lolland L. H. Schmidt til pers. Kapellan hos Sog. for Rødby og Ringsebølle C. C. Meier; Cand. I. E. D. H Boeck til Kateket i Nakskov.
26. Nov. Kateket-Embedet i Stege.
1. Dec. Gundslev paa Falster (1590 Rbd.).
Samlet og udgivet af R. Th. Fenger og C. I. Brandt. Kjøbenhavn.
Trykt hos I. C. Scharling

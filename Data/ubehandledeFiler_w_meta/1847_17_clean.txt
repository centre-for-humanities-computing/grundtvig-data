Alt længe har, saavidt jeg veed, vort Theologiske Facultet og de Fleste, som kunde og vilde see Sagen i sit rette Lys, været enige om at Latin-Skrivningen og Latin-Snakken ved Theologisk Attestats var ilke blot uhensigtsmæssige men saa skadelige, at de jo for, jo heller, maatte afskaffes. Hvi desuagtet denne vigtige Sag er gaaet i Langdrag, behover man ikke at spørge om hos os, hvor Alting, selv Jernbaner, gaaer i Langdrag, og derved troer jeg, der i det Hele er mindre tabt end vundet, naar det saa bliver des bedre, men hvis det Bedste tabes underveis, da er Langdrag unægtelig en fortvivlet Sag. Dette er jeg nu, med eller uden gyldig Grund, nylig kommet til at frygte for, kunde skee med Latin-Skrivningens og Latin-Snakkens Afskaffelse ved Theologisk Attestats, thi jeg har hørt ymte om, at saavel det Ny, som det Gamle Testamente maatte dog fremdeles oversættes paa Latin, da det vilde falde for vanskeligt at oversætte dem paa Dansk.
Dette klinger nu vel som Spas og Spot, og i ethvert andet Land vilde jeg ansee det for umueligt, naar man saae, Latinen var til Skade ved Attestatsen, dog at holde paa den netop hvor den aabenbar er allerskadeligst, men hos os tør jeg ingenlunde nægte Mueligheden, blandt andet, fordi der alt een Gang er skedt noget Lignende, da man afskaffede Latin-Skrivningen og Latin-Snakken om Dogmatik, Moral og Kirkehistorie, men beholdt begge Dele i Exegetiken, altsaa i Bibel-Oversættelsen og Bibel-Forklaringen.
Derfor tør jeg ikke undlade offenlig at minde om, hvor hensigtsstridig, papistisk og udansk det vilde være, om man netop til Bibel-Oversættelse beholdt Latinen.
Naar man nemlig overveie!' Latin-Skrivningens og Latin-Snakkens Skadelighed ved Theologisk Attestats, da seer man let, de er i Almindelighed skadelige, fordi de ikke fremme, men hindre den Dygtighed til baade at tale og skrive Modersmaalet, som alle vore Præster først og fremmerst skulde have, men at de er i Særdeleshed skadelige, fordi de hindre Bekiendtskabet med og Kiærligheden til Bibelen paa Dansk, som dog er den Bibel, vore Præster især maae kiende og elske, om deres præstelige Virksomhed skal være folkelig og frugtbar.
Skadeligheden af Latin-Skrivning og Latin-Snak ved Theologisk Attestats er da vel i alle Maader stor nok, men dog uden Sammenligning størst, forsaavidt den dreier sig om Bibelen; thi saalænge de tilkommende Præster endnu skal trælle for Latinen fra Barnsbeen til de begynder paa Attestatsen, kan man dog mene, det ei siger stort, om de trælle nogle Aar længere, men Ingen kan nægte, at det altid giør en mærkelig Forskiel, om de læres til at oversætte og forklare Bibelen paa et fremmed Sprog eller paa Folkets Modersmaal. I gamle Dage, da de Fleste som blev Præster, alt i Barndommen havde læst hele den Danske Bibel, eller dog Størstedelen, da gjorde det vel endda Skade Nok, at de til Attestatsen maatte pløie den paa Latin, men dog ikke nær saa megen Skade, som nu, da de Fleste vel forst ved Attestatsen skal begynde at stifte et meer end flygtigt Bekiendtskab med Bibelen. Nu vil det nemlig i Regelen være afgiørende for deres Bibel-Kundskab og Bibel-Brug, om de læres til at oversætte og forklare den hellige Skrift paa Dansk eller paa Latin, thi i sidste Tilfælde vil den Danske Bibel sædvanlig baade være dem saa fremmed, falde dem saa vanskelig at bruge, og synes dem saa flau, at hvad der kunde og skulde være dem en stor Lettelse, bliver dem 
 
553-554
en Byrde, og hvad der skulde være en Vejviser, bliver dem en Anstøds-Steen.
Dette maa man jo ogsaa have indseet, naar man vil giøre en Forandring, men blev den nu saaledes, at man vel skulde forklare Bibelen paa Dansk, men dog fremdeles oversætte den paa Latin, da beholdt man netop det allerskadeligste, thi, naar galt skulde være, maatte man endda meget heller oversætte paa Dansk og forklare paa Latin. Det nytter nemlig flet ikke at man taler Dansk om Grundene til den Latinske Oversættelse, da de alle maa henføres til de Latinske Ord og hentes af Latinens Forhold til Grundsprøgene, da derimod Grundene for en Dansk Oversættelses Rigtighed, selv om de afhandledes paa Latin, maatte henføres til de Danske Ord og hentes fra Danskens Forhold til Grundsprøgene.
Var vi nu Papister, da vilde den Latinske Bibel-Oversættelse være nem nok at forsvare, thi da sagde vi enten, at Latinen, som den hellige Faders Sprog, var endnu helligere end Grundsprøgene, og det Eneste, hvorpaa Guds Ord kunde lyde værdig, eller vi sagde, at ligesom Gudstjenesten var opbyggeligst paa et Sprog, som Menigmand ikke forstod, saaledes burde Bibelen heller ikke høres eller læses og forstaaes af dem, men kun dyrkes som en Reliqvie. Men da det nu just er den protestantiske Grundsætning (og vi kan dristig lægge til: de Christnes Tro,) at Guds Ord er igrunden lige kraftigt paa alle Jordens Tungemaal, og at derfor baade Læg og Lærd skal have og bruge Bibelen paa deres Modersmaal, saa er det hos os unægtelig en fortvivlet Sag at holde netop paa den Latinske Bibel-Oversættelse.
Hvor stor man nemlig endog vilde tænke sig Vanskeligheden ved at oversætte Bibelen paa Dansk, saa er det jo dog en Vanskelighed, alle Danske Præster maae. stræbe at overvinde, og jeg kan da ikke tænke mig noget latterligere end om de Theologiske Professorer skulde sige til Candidaterne: nu har vi oversat Bibelen for jer paa Latin, fordi det faldt os for vanskeligt at giøre det paa Dansk, saa det maae I nu selv giøre.
Men hvorledes kan jeg da noget Øieblik troe, det var mueligt, at det Allerurimeligste stedte, saa man vel afskaffede den Latinske Bibel-Forklaring, men beholdt den Latinske Bibel-Oversættelse, som en protestantisk Vulgata, det blev Præsternes Sag, om de kunde oversætte paa Folkets Sprog og rime med dets Danske Bibel? desværre, jeg tør ikke kalde det umueligt, fordi det Samme er skedt, dengang man afskaftede Latin-Skrivning og Latin-Snak om Dogmatik, Moral og Kirkehistorie, men beholdt dem til Bibel-Oversættelse og Bibel-Forklaring, som aabenbar først og fremmerst maatte være paa Modersmaalet, og især fordi vi Danske har i Aarhundreder været vant til at tænke, at ligesom vi med vort Danske Modersmaal ei engang kan komme over Cideren, end sige over Elben, saa kan vi dermed heller ikke komme et Skridt frem i Aandens Verden.
Ja, derfor tænker mange af vore Lærde vist endnu, at skiøndt det er beklageligt, at det Danske Folk hverken kan oplyses eller opbygges paa Tydsk eller paa Latin, saa er der dog ikke andet for, naar vi vil have enten Bibelen eller nogetsomhelst Høit og Dybt ret værdig udtrykt, end at det maa være paa Tydsk eller paa Latin, og at da det vilde være alt for stødende at indføre Tydsken, saa maa man holde paa Latinen. Og derfor finder jeg, det er min Pligt, som gammel Taler og Skribent paa Modersmaalet, reent ud at erklære, det kommer enten af Dorskhed eller af Vankundighed i Modersmaalet, naar man indbilder sig, at Bibelen ikke kan oversættes i det mindste ligesaa godt paa Dansk, som paa 
 
555
Tydsk eller paa Latin, og min Pligt, som Dannemand, at tilføie, at om end Bibelen kun halv faa godt lod sig oversætte paa Dansk, saa var det dog først og fremmerst til at giøre det, saa godt som mueligt, de Theologiske Professorer skulde hjelpe de theologiske Studenter, eftersom det er paa Dansk alene vore Præster skal bruge Bibelen til Folkets Oplysning og Opbyggelse!
Slutningen bliver da kortelig og klarlig den, at hvis man, for at rette de Danske Præsters skæve Forhold til deres eget og Folkets Modersmaal, vel vilde afskaffe Latinen ved Bibel-Forklaringen, men holde paa den til Bibel-Oversættelse, da afstede man Myggen og slugde Kamelen!
N. F. S. Grundtvig.

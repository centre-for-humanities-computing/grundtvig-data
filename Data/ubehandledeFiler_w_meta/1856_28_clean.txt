Det er en Kjendsgierning, at Daaben ved Oplæsning af Alterbogen baade nu tit forrettes saa skiødesløs, og er, i hele dette Aarhundredes Løb, sædvanlig forrettet baade saa urigtig og saa usømmelig hos os, at det maatte harme ethvert alvorligt Menneske, selv om han ikke saae andet i Daaben end en ældgammel Kirkeskik, hvorved vore Børn høitidelig skulde faae Navn og tilønskes Guds Velsignelse til et ægte menneskeligt Levnetsløb.
Men nu er "Daaben" i den Christne Menigheds Øine, og efter dens Vidnesbyrd, noget langt mere end en selvgjort, højtidelig Kirkeskik, er en guddommelig Indstiftelse af Verdens Frelser, Vorherre Jesus Christus selv, hvorved alle de, som troer paa ham, skal optages i hans Menighed, ingenlunde verdslig, men aandelig, saa de virkelig gienfødes og fornyes efter det Guds-Billede, hvori Mennesket oprindelig er skabt, og vi, som følger den Lutherske Oplysning, vi tænker ingenlunde, at Gienfødelsen og Fornyelsen skeet som et Hexeri ved Vievand og indviede Præstehænder, men ene og alene ved det Guds-Ord, som Herren har lagt 
 
4
sin Menighed i Munden og lader sin Aand følge med, naar Troen kommer til, som skrevet staaer: denne er min Pagt, at min Aand, som er over dig, og mine Ord, som jeg har lagt dig i Munden, de skal ikke vige fra din Mund eller fra din Sæds Mund evindelig
Nu kan der vistnok tvistes og er tvistet meget om. hvorvidt Barne-Daab en kan medføre Gienfødelsen og Fornyelsen af den Helligaand, da det spæde Barn ligesaa lidt kan være sig den Tro, hvorpaa der skal døbes, bevidst, som det selv kan bekiende sig til denne Tro, men det er soleklart, at skal Barne-Daaben være en ægte christelig Daab, da maa den i alle Maader forrettes ligesom Daaben er indstiftet, og det maa forudsættes, at Herren vil lade den træde i Kraft i samme Grad, som Barnet efterhaanden kan og vil troende tilegne sig Daabs-Pagten og Daabs-Ordet.
Med denne Betragtning, som er min, og som jeg er vis paa, maa være alle oplyste Christnes, har jeg naturligviis altid bete agtet den skjødesløse og tit aldeles urigtige Alterbogs - Daab i Folke - Kirken med Gru, vistnok ikke med Hensyn paa de mange Forældre, der kun lod deres Bom døbe, fordi de borgerlig nødtes dertil, heller ikke med Hensyn paa de mange Børn, der ikke vilde troe hvad vi alle ved Daaben skal bekiende, thi hvem der ikke søger noget i Daaben, finder heller Intet, hvordan den saa forrettes, og hvem der ikke troer, har heller ingen Deel i Forjættelsen til enhver, som 
 
5
"troer og bliver døbt," men jeg gruede med Hensyn paa de Forældre, faa eller mange, der virkelig betragtede Daaben efter Herrens Indstiftelse som et sandt Gjenfødelsens og Fornyelsens Vad i den Helligaand, og med Hensyn paa de Vorn, som, naar de kom til Skiels-Alder, havde samme Betragtning af Daaben, men havde ikke modtaget den i sin rette Skikkelse, saa den kunde træde i Kraft hos dem, eller som dog fandt det umueligt at troe paa Kraften i deres enten aabenbar urigtige eller dog aabenbar nordenlig og skjødesløs forrettede Daab.
Saalænge imidlertid Sogne baandet lænkede hardtad alle til deres Sognepræst, hvordan han saa var og hvor aabenbar urigtig eller usømmelig han saa end døbde Børn, da nænde jeg ikke at rore mere end høist nødvendig! ved denne Stræng, fordi de "Fattige og Ringe," der lettelig blev mest bekymrede, dog tit ikke, uden at blive Martyrer, kunde skaffe deres Vorn en sikkrere Daab end Sognepræsten af sig selv gav dem. I Haabet om, at Sogne baandet dog snart vilde blive løst, og med den Vished, at hvor Troen paa Daaben og Daab spagten blev levende, vilde Bekymringen komme af sig selv, stræbde jeg da indtil videre at berolige mig; men nu, da Sogne baandet er blevet løst, og da mange Forældre, som vedkjendte sig Daabens christelige Betragtning, ligefuldt nøjedes med en meget usømmelig og i mine Øine meget usikker Barnedaab, nu maatte Candidat Kragballes skarpe og overilede Yttringer om den vigtige Sag, og især 
 
6
Ophævelserne over disse Yttringer, drive mig til at behandle Spørgsmaalet med den Flid og Betænksomhed, som jeg tør haabe, er umiskjendelige i mine Bemærkninger om Alterbogs-Daaben.
Det er jo meget mueligt, at, skjøndt jeg beflittede mig paa rolig Betænksomhed, og stræbde med Flid at udtrykke mig saa læmpelig, som jeg med en god Samvittighed kunde, der dog uvitterlig kan være undsluppet Pennen et enkelt unøjagtigt eller unødvendig foruroligende Ord, og naar det paa vises, skal jeg strax ændre det og sige Tak til, men det er endnu ikke paa viist, thi hvad baade Pastor Nonne og Biskop Martensen straffer mig for, er enten noget, jeg hverken har tænkt eller sagt, eller hvad man kun laster, naar man betragter Daabens Væsen, eller dog dens Stilling, Krast og Virkning i den christelige Saliggiørelses - Orden, med andre Øine end jeg.
Betragtede jeg nemlig Daaben, hos den ny Pagts (Daabs - Pagtens) Folk, omtrent som et Sidestykke til Omskiærelsen, hos den gamle Pagts (Messias-Pagtens) Folk, altsaa kun som et af Gud befalet Tegn paa Naadestanden, der vel udelukkede af den, naar det foragtedes, men giorde i sig selv hverken fra eller til i Salighedens Sag, eller tænkde jeg dog, som Papisterne, at al den Naade og Velsignelse, som skal følge med Daaben, har den saakaldte "Kirke" Magt og Midler til at meddele ogsaa udenfor Daaben, ja, da maatte og vilde jeg vistnok tage mig det meget lettere med alle 
 
7
de Misligheder ved Alterbogs - Daaben, som har fundet og endnu tit finder Sted i vor Folkekirke, og som har gjort Daaben til Spot for de Vantroe og gjort Troen paa Daabens aandelige Kraft og Virkning baade yderst sjelden og yderst vanskelig. Nu derimod, da jeg tænker og troer aldeles luthersk, og tor mene, aldeles christelig og apostelig, at Daaben efter Herrens egen Indstiftelse er et ægte Gienfødelsens og Fornyelsens Bad i den Helligaand, aldeles uundværlig til Delagtighed i den ny Pagts Herlighed, ligesaa uundværlig til vort aandelige Christenlivs Begyndelse, som Fodselen af vor Moder er uundværlig til vort verdslige Menneskelivs Begyndelse, og da jeg hverken søger eller finder Daabens Kraft i bispeligt Vievand eller præstelig Haandsrækning, eller i nogen anden menneskelig Personlighed, end Vorherres egen, som har lagt sin Menighed det Guds-Ord i Munden, hvormed der skal døbes, og hvis Sammenføjelfe med Vandet skaber et Gienfødelses - Bad, hvor der uden Guds-Ordet kun er det bare Vand; see, nu kan jeg umuelig, som en Christi Tjener, paa min Herres Vegne, inde staae for, at Daaben er i fin Kraft og vil giøre sin guddommelige Virkning hos de Troende, medmindre Guds-Ordet virkelig meddeles ligesom det er modtaget af Herren, altsaa mundlig, lydelig og sømmelig, med den rette Sammenhæng mellem Daabs-Pagten og Døbelsen, der aldrig maa adskilles, og endelig, med mindre 
 
8
Døberen dog kan være en "Herrens Discipel," som skrevet staaer: Jesus døbde, skiondt ikke han selv, men hans Discipler forrettede Døbelsen. At jeg endelig, ikke blot for Sømmelighedens, men ogsaa for Virkningens Skyld, lægger Vægt paa, at Guds-Ordet ved Daaben udtales ligesaa tydelig, som ethvert Menneske-Ord maa udtales, for virkelig at kunne høres og ændses, det vilde vist nok være nødvendigt, om jeg end ikke, som en Skriftklog Discipel, nødvendig ved Daaben maatte komme det mærkværdige og alvorlige Apostel-Ord ihu: "dersom Basunen giver en utydelig Lyd, hvem vil da berede sig til Strid! og dersom I ikke med Tungen tale tydelige Ord, hvordan skal da Talen blive kiendelig? I er jo da, som de, der snakker hen i Veiret, og hvordan skal den svare "Amen," som ikke veed hvad du siger!!!
Har jeg derfor kun ikke endnu talt for læmpelig, saavel om den afjaskede Daab, som om de Døbere, der ikke engang selv tillade os at antage dem for Herrens Discipler, Sendebud og Redskaber, for strængt er det visselig ikke, at jeg yttrer megen Tvivl om, hvorvidt Herren vil tage saadanne Døbere og saadan en Daab for fyldest og stadfæste Ordet ved medfølgende Tegn, og at jeg fralægger mig alt Ansvar for Daaben som et virkeligt Gienfødelsens og Fornyelsens Vad i den Helligaand, naar enten Daaben forrettes af en aabenbar Uchristen og Fornægter, eller afjaskes aaben- 
 
9
bar usømmelig baade for Gud og Mennesker, om saa end alle Bogstaverne i Alterbogen var skedt lige Ret. Hertil har jeg, som mine Læsere maa vide, med Flid indskrænket mig, saa jeg baade har vogtet mig for at fælde nogen Dom i de mere eller mindre tvivlsomme Tilfælde, og saa jeg, ved Siden ad min strænge Formaning til alle christelige Forældre, dog endelig at skaffe deres Vorn en sikker og paalidelig Daab, har tilføjet alt hvad jeg kunde og turde, for at berolige dem, der nødvendig maa foruroliges over deres egen eller deres Børns Daab fra den Tid, da der saa tit døbdes uforsvarlig, da Opmærksomhehen ikke var vakt og Sogne baandet ikke var loft.
Man kan jo vel, naar man, baade for min og for den hellige Sags Skyld, nænner det, spotte med mine beroligende Ord, som om jeg kun selv vakde Uro for at have den Ære og Fortjeneste at dæmpe den, men derfor er det jo lige vist, at hvem der troer paa Daaben efter Herrens Indstiftelse som det eneste aandelige Gjenfødelses-Bad paa Jorden, han maa blive urolig over sin mistænkelige Daab, førend der kan raades Bod paa dens Misligheder.
At nu desuagtet Pastor Rønne, som aabenbar selv hverken veed ud eller ind, farer los paa mig, det seer jeg nok, men skal derom kun sige, at Pastor Ronne, som jo dog ikke er ligegyldig ved "Vorherre," skulde tage sig i Agt for at give hans gamle 
 
10
Tjener Utak, da han kan være vis paa, at Vorherre, som aldrig slaaer Haanden af sine Tjenere i Alderdommens Tid, han kan ikke lide det.
Og at nu "Sællands Biskop", paa den saakaldte "evangelisklutherske" Kirkes Vegne, laver sig til at forkjættre N. F. S. Grundtvig, som i mangfoldige Aar har været udraabt i hele vort Norden for sin Ærke-Lutherskhed og Hyper-Orthodoxi, det er jo i det lille Danmarks Kirkehistorie en saameget større Mærkværdighed, som det ikke engang er den "Sællands Biskop," der baade før og efter Deden bar sit personlige Nag til Grundtvig tilskue, men er den "Sællands Biskop," der snarere giør det modsatte; men derom har jeg igrunden ikke andet at sige, end, at saadanne Stød giver Verden, saa det skulde den gamle Grundtvig dog ogsaa prøve, førend han slap ud af denne Verden, skiondt det kom meget seent og kom fra en Side, hvorfra man vel mindst skulde ventet det. I min Alder og med min Fortid kan jeg nemlig godt overlade det til Kirkehistorien at bedømme min Lutherskhed, baade foran og ved Siden ad Biskop Martens ens, om den var sammenhængende eller vrævlevurn, ægte eller uægte, ærlig eller falsk; thi deels er det jo en vitterlig Kjendsgierning, at jeg i det mindste har kæmpet og lidt meget mere for Lutherskheden og den Augsburgske Confession end Biskop Martensen og alle hans Formænd paa Sællands Bispestol siden Nicolai Edinger Balle, 
 
11
og dels kan jeg med "Sort paa Hvidt" bevise*), at jeg alle mine Præstedage har baade vidst og bekiendt, at ikke Morten Luther, men Jesus Christus alene er korsfæstet for os, og at den Augsburgske Confession, fra 1530 efter Christi Fødsel, umuelig kan afgiøre, hvad der i femten Aarhundreder, for den blev til, var den eneste sande Christendom og maa i al Evighed vedblive at være det. Jeg kunde derfor med Villighed ventet, at Sællands Biskop i det mindste ikke vilde begyndt sin Kamp for Lutherskheden og den Augsburgske Confession med en Krigserklæring mod mig og mine kirkelige Venner, blandt hvilke Biskoppen, efter sit eget Sigende, har mange kiære Brødre, men at han dog først vilde, med eller uden vores Bistand, seierrig bekæmpet Lutherskhedens og den Augsburgske Confessions aabenbare Modstandere i Folkekirken, og giemt os tilsidst, ligesom Kyklopen giemde Odysseus "for den gode Biins Skyld", hvad jo her godt kunde passe paa det "levende Ord og den liflige Kirkesang." Det synes mig virkelig ogsaa klart, at naar Nogen, Biskop eller Ubiskop, vilde offenlig skifte Ord med mig om saa aabenbar ældgammel, overluthersk og uforanderlig en Sag, som den ægte Daab, ikke efter Morten Luther men efter Vorherres Jesu Christi egen Indstiftelse, da maatte han selv af Klogskab, for sin egen Skyld, ligesaalidt beraabe sig paa
*) "Hvorfor kaldes vi Lutheraner", Prædiken paa Reformations-Festen 1812 af N. F. S. Grundtvig.
den Augsburgske Confession som paa den Heidelbergske eller den Romerske Cathechismus, eller paa den høibispelige Kirkes 39 Artikler, eller paa hvilkesomhelst andre Lærefædre end Herren selv og hans Apostler. Sæt nemlig, at Sællands Biskop med den Augsburgske Confession i Haanden, kunde kyse eller drive mig fra Vartou, saa kom jeg dog ikke derved et Haarsbred fra den "hellige almindelige Kirke," som den Augsburgske Confession dog baade forudsætter og udtrykkelig erklærer for den eneste sande Christen-Kirke, ja nu, da vi har borgerlig Religions-Frihed, kunde jo Sællands Biskop, ikke engang med den Augsburgske Confession stoppe Munden paa mig i Sællands Stift eller midt i Kjøbenhavn. At jeg nemlig, uden Kongeligt Kaldsbrev og bispelig Collats, forkyndte den ligesaavel forlutherske og efter lutherske som lutherske Christendom, i samme Aand, med samme Fynd og maaskee med nok saamegen Frugt, i Frederiks-Kirken (.1832-39), som jeg med Kaldsbrev og Collats forkynder den samme lutherske, forlutherske og efter lutherske Christendom i Vartou-Kirken (1839- 56), det veed jo Biskop Martensen, thi det bar han jo selv hørt, og at jeg, om man drev mig fra Vartou med den Augsburgske Confession, vilde være den samme danske Evangelist som for, og vilde, med Daaben og Nadveren efter Herrens egen Indstiftelse, som jeg i Trældoms-Tiden maatte undvære, endnu vissere samle en Christen-Menighed, der baade turde være Vorherre Jesus og hans Tiener 
 
13
Morten Luther bekiendt, og turde holde Vorherres Indstiftelser anderledes i Ære og Hævd, end de holdes i Folkekirken, det tvivler Biskop Martensen dog neppe paa; saa jeg kan slet ikke vide, hvad der har fristet Sællands Biskop til at prædike Korstog mod Grundtvig og hans Disipler, som om vi var enten Christendommens eller Lutherskhedens farligste Fiender i den danske Folkekirke, eller var dog dem, han lettest kunde overvinde, thi over os kan han aabenbar aldrig seire saa glimrende, at jo Kirkehistorien maa give os det Vidnesbyrd, at vi holdt os i alt Fald meget nærmere til den Augsburgske Confession end de fleste danske Biskopper, Præster og Theologiske Professorer i vore Dage. Man vil derfor ogsaa af Brevvexlingen mellem Viskoppen og mig kunne see, at jeg, ved de første Krigs-Rygter, endnu troede Freden og tænkde, jeg kunde være Mægler, og tænkde virkelig, at jeg gjorde Viskop Martensen ligesaa stor en Tjeneste som Candidat Kragballe ved at prøve Forlig i en Sag, hvori de, ester min Overbeviisning, begge havde forløbet sig.
Læserne kan vist nok med Rette spørge, hvorfor jeg vilde mægle i den Sag, og hvorfor jeg nu, da Biskoppen har vendt sine Vaaben imod mig, vil paa en Maade optage Strids-Handsken, skjøndt jeg, reent christelig og kirkehistorisk talt, ei finder det Umagen værdt at lofte et Halmstraa mod Sællands Biskop, naar han, paa den saakaldte evangelisklutherske Kirkes Vegne, med den Augsburgske Confession i 
 
14
Haanden, vil forkjættre mig og mine kirkelige Venner og Disipler?
Det er imidlertid ogsaa ene og alene, fordi jeg inderlig ønsker, naar det kan skee paa taalelige Vilkaar, at tjene Vorherre ved Vartous-Kirken, til han kalder mig derfra, og fordi jeg ønsker, at mine Venner og Disipler, trods Folkekirkens aabenbar uchristelige Virvar, vil følge mit Exempel og holde ud i Folkekirken, saalænge det er taaleligt, saa derfor maatte jeg prøve paa, om muligt, at formilde Sællands Viskop, og derfor maa jeg, da det mislykkedes, prøve paa at afvæbne ham, med klare Beviser paa, at vi, ogsaa statskirkelig talt, har baade Retten og Billigheden paa vor Side.
Denne Beviisførelse har nu vel baade Pastor Rønne og Biskop Martensen stræbt at forekomme og forebygge, ved, om end ikke med een Mund, saa dog med to Penne, at paastaae, at jeg i mine Bemærkninger om Alterbogs-Daaben, netop i Hovedsagen, skal aabenbar have modsagt mig selv; thi vel høre saadanne Paastande i Pennefeider nu til Dagens Orden og regnes sædvanlig for ingen Ting; men jeg kan dog ikke tage mig det saa let, da Biskop Martensen har lagt Eftertryk paa, at Selv-Modsigelsen skal være saa aabenbar som "Ja og Nei", og skal giælde Hoved-Spørgsmaalet om "Døberens Personlighed"*). Var dette nemlig beviist, da
*) Biskop Martensens Flyveskrift "I Anledning af Pastor Grundtvigs Oplysninger om Alterbogs-Daaben" S. 42-44 og S. 47-48.
maatte jeg strax give tabt og i det mindste tie bomstille om den Sag hele ti Aar, ligesom de Græske Guder, naar de havde forsvoret sig ved Styx; thi deels er det jo soleklart, at hvem der paa eengang siger baade "Ja og Nei" til et Samvittigheds-Spørgsmaal, han erklærer derved sit Ord i den Sag for aldeles uefterretteligt, og deels er jeg selv, som Biskop Martensen formodenlig veed, netop den Forfatter, der i vore Dage med mest Alvor og Strænghed har indskærpet, at den klare, aabenbare Selv-Modsigelse i Troes og Samvittigheds-Sager, hvor den ikke kan være uvitterlig, er Løgnens Brændemærke.
Dog, Biskop Martensen har taget sig det saa umaadelig let med den i mine Øine meget svære Beskyldning for en saa aabenbar Selv-Modsigelse, som "Ja og Nei,"*) at Beskyldningen falder bort af sig selv, saasnart man lægger Mærke til, hvad Biskoppen aabenbar i sin Ivrighed har overseet, at skulde jeg, i Henseendetil"Døberens Personlighed", have modsagt mig selv som med "Ja og Nei," da maatte jeg ligesaa udtrykkelig have sagt, at Daabens Kraft og Virkning beroede paa andre Døberes Personlighed end Vorherres Jesu Christi, ligesaa udtrykkelig, som jeg unægtelig har sagt, at Daabens Kraft og Virkning ikke beroer paa nogen anden Døbers Personlighed end Vorherres Jesu Christi. Da nemlig Biskoppen, langt fra at opvise en saadan
*) Biskoppens Flyveskrift S. 44.
aabenbar Selv-Modsigelse, kun stræber at opdage en, efter hans Mening skjult Selv-Modsigelse, og finder den saa skjult, at han, for at opdage den, maa omskrive mine Ord og selv lægge lidt til, saa er det aabenbar kun et lille exegetisk Konst stykke, Biskoppen her har prøvet paa, og skjøndt de theologiske Professorer i vore Dage tit har prøvet det samme Konststykke med langt renere og bedre sammenhængende Ord end mine, saa beder jeg dog med Rette de Læsere, der vil vide min Mening, for enten at bifalde eller bestride den, udelukkende at holde sig til mine egne Ord, som jeg, især ved denne Leilighed, har vejet, det bedste jeg kunde, for at de hverken skulde udtrykke mere eller mindre end jeg virkelig mener.
Naar jeg saaledes indskærper Menigheden "endelig ikke at bruge Døbere, der enten er aabenbar Uchristne, eller dog afjaske Daaben med aabenbar Ringeagt, da en saadan Daabs christelige Gyldighed og Virksomhed baade vil være meget tvivlsom, og maa mode stærke Tvivl netop hos dem, der i deres Saligheds-Sag maae troe paa deres Daab for at fole dens Velsignelse," da er dermed ligesaa lidt meent, som sagt, at Daabens Kraft og Virkning i mindste Maade skulde beroe paa Døbernes personlige Beskaffenhed, Tro eller Vantre, thi det er ikke engang nægtet, at Daaben, selv naar den forrettes af en aabenbar Uchristen, jo muelig kan vise sig gyldig og virksom, det er kun sagt som meent, at oplyste Christne, ikke blot af Ærbødighed 
 
17
for Herren, maa skye al aabenbar Vanhelligelse af hans Daab, men ogsaa af Frygt for, at Herren ikke vil taale det eller staae ved hvad der loves af Folk, som aabenbar ikke hører til hans Disipler, altsaa heller ingen Fuldmagt har til at døbe paa hans Vegne.
Naar desuagtet Biskop Marten sen paastaaer, at jeg herved bar henviist Menigheden udelukkende til de "troende Præster," og at jeg ved Advarselen mod den aabenbare Vantro ogsaa maa have meent den hemmelige Vantro, da vil Læseren strax kunne see, at dette, og hele Biskoppens rorende Skildring af Menighedens fortvivlede Stilling, naar den skulde bedømme Døberens personlige Tro og Troes-Liv, er mig aldeles uvedkommende, da jeg ikke engang er faldet i den Snare at bruge den hos os tvetydige Talemaade "troende Præster" om de Præster, som vedkjender sig den Tro, hvorpaa de døber og den Herre, hvis Tjenere de ved Daaben skal være.
Vilde jeg giøre Giengiæld, da kunde jeg godt paastaae, at Biskop Martensen havde modsagt sig selv, ved paa den ene Side at indrømme, at en "Christi Disipel" maa man naturligviis være, for at kunne døbe gyldig i hans Navn, og at, skiondt man ikke hos Deberen, med Papisterne, maa kræve den indvortes Intention eller Troesvillien, saa maa man dog kræve den udvortes Intention eller Gjerningsvillien, og ved dog paa den anden Side høilig at laste mig, som igrunden siger det samme; men jeg vil ikke gjøre Giengiæld, og anmærker det kun, for at man skal see, at jeg her hverken skjult 
 
18
eller aabenbar har modsagt mig selv, men tor blot ikke lade slet saa meget som Biskop Martensen gaae igiennem det grove Sold, tor ikke inde staae Nogen for, at Herren vil bruge dem som sine Disipler, der enten selv siger, de er ikke hans, men Moses eller en Andens Disipler, eller som dog aabenbar Modsiger sig selv, ved at sige, baade at de er og at de er ikke Christi Disipler, Tjenere og Redskaber. Det samme er aabenbar Tilfældet med det andet Sted i mine "Bemærkninger," hvori Biskoppen vil have opdaget en skjult Selv-Modsigelse, og hvor jeg omtaler en "efter Opskriften" rigtig forrettet Alterbogs-Daab, enten af en aabenbar Jøde, Tyrk eller Hedning, eller dog af et Menneske, der aabenbar bespottede eller benægtede Daabens Kraft og Troesbekjendelsens Indhold, og hvor jeg derom siger "heller ikke en saadan Alterbogs-Daab turde jeg fradømme al muelig Gyldighed, men turde dog endnu langt mindre tilskrive den mindste christelig Gyldighed, og maatte finde det utroeligt, at noget alvorligt, sandhedskiærligt Menneske kunde bygge sit Saligheds-Haab derpaa."
Biskop Martensen indrømmer nemlig selv, at naar man tager disse mine Ord strængt, da har han intet derimod at indvende, kun paastaaer han, at man maa tage dem meget løsere og strængere, som om jeg frakjendte enhver ellers nok saa rigtig forrettet Daab al Gyldighed, naar Døberen i sin Lærdom ogsaa kun benægtede et enkelt Ledd af Troes-Bekjendelsen, om han saa end kun benægtede det i en vis Betyd-
 
19
ning,*) men hvorfor Biskop Martensen har maattet tage mine vel overvejede Ord baade losere og strængere end jeg har givet dem, det har han glemt at sige os, og at man har Ret til at tage en Mands Ord strængere end de lyder, ogsaa derpaa bygge en Beskyldning for halvt eller heelt Kjætteri, det har jeg aldrig hørt, og det maatte jeg see meget strængt beviist, for jeg indrommede det. Hvorlangt for Resten netop jeg er fra den Mening, Biskoppen tillægger mig, og hvor omhyggelig jeg stræber at oversee Døbernes Personlighed, for blot at see paa Herrens Gierning og paa Døbe-Maaden, det har jeg dog vel givet det allerumistænkeligste Vidnesbyrd om, ved at trøste dem, der er døbt af aabenbar rationalistiske og skjødesløse Præster, dermed, at selve Dob ei sen i Navnet Faderens og Tonnens og den Helligaands aldrig har været nær saa urigtig eller usømmelig og skjødesløs behandlet, som "Daabspagtens Oprettelse," og at vi derfor godt tor antage, at en christelig Bekræftelse i Daabspagten, hvorved Troen og Daaben," som Gud bar sammenføjet, men utroe Tjenere har adskilt, igjen sammenfores, vil i de fleste Tilfælde kunne raade Vod paa Alterbogs-Daabens Misligheder.
Hvorvidt nu min aabenbare Tvivlraadighed om den christelige Gyldighed af mangen Alterbogs-
*) Biskoppen har herved ventelig tænkt paa "Nedfarten til Helvede", som de rationalistiske Præster næsten alle med Flid sprang over i Troes-Bekjendelsen.
Daab, som Biskop Martensen kalder sikker nok, hvorvidt denne min Tvivlraadighed, som jeg bekiender og nægter ikke, kirkehistorisk talt, virkelig, som Biskop Martensen paastaaer, skulde være et hemmeligt Kjætteri, en "begyndende Donatisme," fordi Biskoppen, ved at see Cyprian og Donatus ind i Sjælen, vil have opdaget, at de havde netop samme Tvivl som jeg, førend deres vildfarende Paastande modnedes og kom frem, derom skal jeg ikke tvistes med Biskop Martensen, men derved kun bemærke, at vil Biskoppen virkelig forkjættre mig eller Nogen efter sin "Psychologi," da blev det endnu værre end om han, som jeg havde tænkt, vilde forkjættre efter sin "Dogmatik", thi for hans Psychologi (Sjælelære), som vel ikke engang er trykt, kan aabenbar slet ingen tage sig i Agt*).
Da der nu desuden aabnes mig Udsigt til at slippe med samme Revselse, som Kirkens gamle "Martyr-Helgen" Cyprian, hvem selv Augustin løftede til Skyerne, mens han beskeden hævede sig over ham, saa vilde jeg kirkehistorisk have al Grund til at berolige mig, naar Biskop Martensen ikke ensteds brugde de kirkehistorisk meget haarde Ord, at han fristes til at tænke, jeg foretrækker en hellig, almindelig Kirke, der ligger udenfor og hinsides alle christelige Confessjoner**). Dette "udenfor og hiinsides", som Biskoppen selv har understreget,
*) Biskoppens Flyveskrift S 29-30. **) Biskoppens Flyveskrift S. 11.
maatte jeg da droit tilbagevise dersom jeg tænkde, Biskoppen havde regnet den ældste, grund christelige, apostoliske Troes-Bekjendelse med til hvad han kalder "alle christelige Confessjoner," men det tænker jeg ingenlunde, men forudsætter trøstig, at Biskoppen, med de stærke Ord "alle christelige Confessjoner", kun har meent den Augsburgske Confession, den Berlinske o. s. v. og da skal jeg strax sige derom hvad Sandhed er. Nu, som altid, finder jeg den hellige, almindelige Kirke ogsaa midt i den saakaldte Lutherske Kirke, fordi jeg der finder den hellige almindelige Kirkes Tro og Saligheds-Midler, men jeg tor rigtig nok ikke fige med Biskop Martensen, at jeg ikke kan tage mit Standpunkt udenfor eller over den lutherske Kirke, thi det baade kan og vil jeg, og det, skulde jeg mene, vi christelig og kirkehistorisk nødes til, naar vi hverken aabenbar vil modsige os selv, eller tør begynde den christelige Kirkehistorie med Luther, og gjøre Luthersk til Hoved-Begrebet, som det christelige skal underordnes. Hvor splittergalt dette er, enten man tager det paa Langs eller Tværs, theologisk eller kronologisk eller blot logisk, og hvor langt det tillige var fra Luthers Tanker at stifte en splinterny Kirke, eller at giælde for en ny Herakles, der kom den forældede Christus til Hjelp, ligesom den gamle Herakles kom de forældede Guder til Hjelp, og vilde dyrkes som deres Skytsaand, det tænkde jeg dog virkelig, Biskop Martensen baade indsaae og indrommede, skjøndt jeg nok vidste, at hans berømte 
 
22
Formand, Biskop Mynster, udelukkende tog sit Standpunkt i vor saakaldte lutherske Stats-Kirke, som om al sand Christendom baade var begyndt dermed og indskrænket dertil. Ved denne Sællands-Bispernes Forvexling af Vorherres Jesu Christi hellige, almindelige Kirke med den saakaldte lutherske, eller saakaldte evangelisk christelige, eller saakaldte evangelisk - lutherske Stats-Kirke og Folke - Kirke i Danmark, hvorved vi føres ud af den store, almindelige Kirkehistorie, ind i det lille Danmarks Statshistorie, maa jeg imidlertid dog bemærke, at selv naar Biskop Martensen vilde følge sin nærmeste Forgængers i dette Stykke neppe følgeværdige Monster, da skulde han dog ikke have gaaet til den Yderlighed, med den Augsburgske Confession at ville forkjættre mig og spærre dm Danske Folkekirkes Lærestand for mine Venner og Disipler, thi saavidt gik ikke engang Biskop Mynster, der tvertimod, efter hans eget Sigende, anbefalede mig varmt til Præst i Vartou*). Biskop Martensen maa derfor gaae meget længere tilbage, for at sinde Medhold paa Sællands Bispestol,
*) Ved denne Leilighed skal jeg dog anmærke, at hvad end ellers Biskop Mynsters varme Anbefaling kan have udrettet hos Kong Frederik den Sjette, med hvem jeg  stod paa en meget god Fod, saa søgde jeg dog kun Bartou, fordi Kong Frederik den Sjette selv lod mig vide, at han ønskede det, og fordi han, efter en ganske mærkelig Samtale, selv modtog min Ansøgning og giemde den hos sig til rette Tid.
naar han vil sætte den Augsburgske Confessjons Kjætter-Domme i Kraft, thi selv Biskop Balle, som ærlig vedkjendte sig den Augsburgske Confessjons Lærdom, fralagde sig dog omhyggelig al Deltagelse i den Augsburgske Confessjons Kjætter-Domme, hvorpaa Biskop Martensen netop synes at ville lægge fortrinlig Vægt.
Denne statskirkelige Praxis, som Biskop Martensen har begyndt, med at ville hindre Candidat Kragballe, bekiendt som christelig Prædikant med særdeles gode Gaver*), agtet og elsket som Ungdoms-Lærer, agtet og elsket i hele sin Kreds, hindre ham fra at blive Capellan hos min Svoger Rordam i Lyngby, som ønskede ham, med mindre han paa det strængeste vilde offenlig tilbagekalde hvad han havde skrevet i et lille Tidsskrift om Alterbogs-Daaben, og hvori Biskoppen, med den Augsburgske Confession i Haanden, vil have sundet forskrækkelig kjætterske Meninger, denne statskirkelige Praxis er, som jeg har sagt, hos os "i Mandsminde uhørt" altsaa meget ubillig, saa der staaer kun tilbage at undersøge, om Biskop Martensen dog ikke maaskee skulde have den "strænge Ret," som Ingen af os i det Aandelige kan taale, paa sin Side.
Jeg skal her lade det meget indviklede Spørgsmaal staae ved sit Værd: om og hvorvidt den
*) Candidat Kragballe har nemlig i to eller tre Sommere, med meget Bifald hos christelige Tilhørere, holdt offenlig tilladt Gudstjeneste i Vedbek.
Danske Folke-Kirke, der, ved den borgerlige Religjons-Frihed og ved Sognebaandets Løsning, aabenbar er kommet i en ganske anden Stilling, end vor gamle, i alle Maader ufri Statskirke, om og hvorvidt denne vor fri Folkekirke, dog blot fordi den hedder "evangelisk - luthersk," skal, indtil videre, indtil den faaer sin Forfatning ordnet ved Lov, agtes bundet til den Augsburgske Confession, som ved Kongelovens Ophævelse synes at have tabt hele sit statskirkelige Hold paa . os, og som Biskop Mynster kun forgjæves stræbde at faae indfort i "Grundloven?" Men sæt, at Juristerne vil hævde den Augsburgske Confessions Ret til enduu at giælde for et Klemmebrev paa Folkekirken, og sæt, at de ikke ændsede nogen Billighed, men fandt, at trods alle Præjudicater, og trods de almindelige, authoriserede Hyrdebreve af 1826 og 1817, der vise en ganske anden Vei*), og trods alle de store Ulæmper, det vilde medføre, efter en aldeles modsat Praxis i to Menneske-Aldere, strængt at sætte den Augsburgske Confession i Kraft, saa havde dog Biskop Martensen Ret dertil, sæt alt dette! saa bliver jo endnu Spørgsmaalet tilbage, om Candidat
*) I disse Hyrdebreve behover man blot at see paa Underskrifterne, for at opdage, at Hverken paa Prædike-Stolene, eller engang paa Bispe-Stolene i vor Statskirke havde den Augsburgske Confession da meer at betyde end "Indstiftelsens Ord" i den slesvigholstenske Agende.
Kragballes Yttringer aabenbar stred imod den Augsburgske Confession?
Dette forudsætter nu vist nok Biskop Martensen, ja, forudsætter at Kragballes Yttringer (og mine med for en Feils Skyld) ikke blot strider mod den Augsburgske Confession, men mod en af dens "Hovedlærdomme," saa at Biskoppen, som ellers vil taale baade alskens Kjætteri og Kjætter-Daab midt inde i Folke-Kirken, han maa dog sætte en Grændse, maa nødvendig finde det Utaaleligt, ar man vrager og laster Kjætter-Daaben som aldeles ugyldig; men den kyndige Læser vil vist snarere forbauses over denne Udvikling end overbevises deraf.
Tæt nemlig, at baade Kragballe og jeg havde erklæret al Kjætterdaab for aldeles ugyldig, saa blev jo dog det Modsatte: al Kjætterdaabs Gyldighed, som selv Biskop Martensen ikke vil indrømme, lige langt fra at være en af den Augsburgske Confessions Hoved lærdomme, saa langt derfra, at der i hele den Augsburgske Confession ikke staaer et eneste Ord om Kjætterdaaben.
Alt hvad der læres om Daaben i den Augsburgske Confession, indskrænker sig nemlig til, at den er nødvendig til Salighed, men at Troen paa dens Forjættelser maa følge med (ut fides accedat, qvæ credat promissiones), og at det er tilladeligt (licet) at betjene sig af Sacramenterne, skjøndt de forrettes af onde Mennesker (per malos administrantur), da Ordet og Sacramenterne er virksomme for 
 
26
Christi Indstiftelses og Befalings Skyld, om de end meddeles ved onde Mennesker (etaimsi per malos exbibeantur).
Dette er alt hvad der læres om Daaben, og hvad der fordommes, det er deels, som en donatistisk Mening, at de Ondes Embeds-Gjerning er unyttig og uvirksom (ministerium malorum inutile et inefficax esse), og deels, som en anabaptistisk Mening, at Vorn kan blive salige uden Daab, og her seer man strax, at skulde den ene af disse Kjætter-Domme uden videre staae ved Magt i den Danske Folke-Kirke, da maatte den anden med Rette ogsaa, hvad Biskop Martensen neppe vil foreslaae; men nu indrømmer Biskop Martensen desuden selv, at Hverken jeg eller Kragballe kan rammes af den Augsburgske Confessions Kjætter-Dom over Donatisterne og de Ligesindede, med mindre man ved "onde Mennesker" forstaaer aabenbare Kjættere, hvorved man blandt andet vilde faae den snurrige Forestilling, at den Augsburgske Confession ikke blot forudsætte Kjætter-Daaben midt indo i sin rettroende Kirke, men vilde værne om den, og vilde ingenlunde tillade den rettroende Kirkes Medlemmer at vrage Kjætter-Daaben. Selv om det kunde lykkes og kunde nytte Biskop Martensen at finde Medhold i Tyskernes Formula concordiæ (Enigheds-Værn), som aldrig har været en Symbolsk Bog i den Danske Kirke, saa kunde han dog umulig paabyrde den Augsburgske Confession en saa aabenbar Selv-Modsigelse, som det vilde 
 
27
været, hvis den med sit "licet" tilstædte og fredlyste Kjætter-Daab midt inde i den rettroende Kirke.
Men, hører jeg en Stemme sige: maaskee dog Biskop Martensen kun har feilet i ved denne Leilighed at beraabe sig paa den Augsburgske Confession, faa maaskee dog Kjætter - Daabens Gyldighed efter vor Præste-Eed er en af den Danske Folke-Kirkes "Hovedlærdomme," thi vel var det latterligt at tænke sig nogen Stats-Kirke saa aabenbar selvmodsigende, at medens den af al Magt stræbde at holde hvad den kaldte "Kjærteri" langt fra sig, skulde den dog have forpligtet sine Præster til, under Embeds - Fortabelse, at erklære "Kjætter-Daaben" for gyldig, men da Stats-Kirkerne har gjort saamange latterlige Ting, saa kunde maaskee den Danske ogsaa have gjort den allerlatterligste.
Det er imidlertid langt fra, at vor Præste-Eed enten mideelbar eller umiddelbar, antager sig Kjætter - Daabens Sag, thi i Almindelighed paalægger den os blot trolig at indprænte vore Tilhorere den himmelske Lærdom (doctrina cælestis), der, i forudsat Overeensstemmelse med den Hellige Skrift, indeholdes i de Danske Menigheders (ecclesiarum danicarum) Symbolske Bøger, og i Henseende til Sacramenterne, at forrette dem sømmelig og opbyggelig (decenter et devote), efter Christi Indstiftelse (ad normam a Christo præscriptam). Heraf sees, at vi ei engang er eedfæstede paa den Augsburgske Confession med alle sine Tod- 
 
28
Veier og Kjætterdomme, men kun paa dens og de andre Symbolske Bøgers forudsat bibelske Lærdom, og at de Præster, der enten forrettede Daaben usømmelig og forargelig, eller anderledes end den, efter Alterbogen, var indstiftet af Christus, maatte vente at blive tiltalte og afsatte, uden Spørgsmaal om, enten Daaben ved deres Brode var blevet gjort christelig ugyldig eller ikke, saa dette er hos os, saavel efter Præste-Eden som efter den Augsburgske Confession, et aabent Spørgsmaal, hvorom de Danske Præster kunde tænke og sige hvad de syndes, naar de kun ikke, f. Ex. ved en Papists eller Calvinists Overgang til den Lutherske Kirke, imod dennes Praxis, vilde paastaae Omdaab, for de tog ham til Alters. Da nu ovenikjøbet Biskop Martensen selv indrømmer. at Spørgsmaalet om Kjætter-Daabens Gyldighed heller ikke lader sig besvare umiddelbart efter den hellige Skrift, men kan kun besvares derved, at den christelige og kirkelige Bevidsthed fordyber sig i og besinder sig paa sine egne religiøse Forudsætninger og udleder disses nødvendige Consequenser*), saa skulde man jo dog allersidst have tænkt, at Biskoppen i Sælland vilde gjort Besvarelsen af dette aabne og efter hans egen Bekjendelse tvivlsomme Spørgsmaal til sit statskirkelige Shibolet, og det ved en Folke - Kirke, hvor alskens Kjætteri, i statskirkelig Forstand, er baade saa
*) Biskoppeus Flyveskrift S. 24.
aabenbart og saa igroet, at selv Biskop Martensen siger, det maa taales.
Jeg kan derfor godt forstaae, at det maatte være Biskop Martensen ubehageligt, at jeg gjorde en offenlig Sag af hvad han ønskede, skulde være gaaet for sig i al Stilhed, men det er ikke min Skyld, thi netop, fordi jeg forudsaae, at Sagen mod Kragballe, hvis den ikke udjævnedes, maatte blive offenlig, og maatte, blandt andet, have tilfølge, at den Fredsfod, hvorpaa jeg altid har staaet og ønskede at staae til Biskop Martensen, blev til en Krigsfod, derfor gjorde jeg en Undtagelse fra min Regel, og prøvede en venskabelig Mægling, men, som Brevvexlingen Viser, forgiæves, da Biskoppen slet ikke syndes at mærke, at det var ligesaa meget for hans, som for Kragballes Skyld, jeg ønskede Sagen bilagt.
Det nytter nemlig slet ikke, nu at ville give Sagen en Vending, som om det blot skulde have været en "forlangt Anbefaling," Viskoppen havde af slaaet, hvortil han naturligviis altid maatte være fuld berettiget, thi der er ved denne Leilighed slet ingen Anbefaling enten ønsket eller forlangt af Biskop Martensen, men Biskoppen indrømmer selv, at han har forlangt en Tilbagekaldelse i den aller strængeste Form, naar han ikke skulde modsætte sig Cand. Kragballes Optagelse i Præstestanden, og jeg har nu beviist, at hvad Viskop Martensen forlangde tilbagekaldt, hverken stred mod Præste-Eden eller den Augsburgske 
 
30
Confession, saa Biskoppens Forlangende var i mine Øine aabenbar baade meget ubilligt og uforsvarligt.
Jeg kan virkelig derfor ikke forklare mig Biskop Martensens stive Holdning og uforsynlige Bevægelse i denne Sag, uden under den Forudsætning, at mit Frisprog og min frikirkelige Retning, i det hele, maa være Biskop Martensen saa hardt imod, at skiondt han taaler Retningen hos mine ældre Præste-Benner, saa vil han dog, med eller uden Præste-Eden og den Augsburgske Confession, see til at stoppe Munden paa mine yngre Venner og Discipler, der er de meest høirøstede.
Til en Begyndelse derpaa kunde det nemlig synes en gunstig Anledning, at Kragballe med Heftighed havde behandlet et killent Spørgsmaal, som han ikke var voxen, saa hans Yttringer stedte endeel af vore egne Venner og misbilligedes selv af mig; og vilde Biskoppen denne Gang nøjedes med en lille Triumph, da seer man, jeg vilde selv beredt ham den, ved den tilbudne "Rettelse", men just derved synes Biskoppen at have faaet Mod paa mere og sat sig paa den høje Hest. Saaledes betragter jeg i det mindste Sagen, og naar nu Biskoppen i sit Flyveskrift aabenbar søger at slaae to Fluer med eet Smæk, ved ligesom at vadske sine Hænder og stænke mig lidt i Ansigtet med det samme, da skulde jeg ogsaa gjerne undt ham den lille Fyldestgjørelse, naar jeg bare turde ventet, at det saa dermed var forbi, thi med hvert Aar bliver jeg mindre stridbar, og med hver Dag 
 
31
bliver jeg mere betænkelig ved det Vovestykke overbrat at hjemføre "Levningen" fra "Fangenskabet" og bygge paa det andet Tempel, saa jeg vil baade giøre og taale endeel, for at den "lille Flok", der ikke har det i Verden, den kan hælde sit Hoved til, kan paa taalelige Vilkaar beholde sit dyrt betalte Huusly i den Danske Folke-Kirke; men skulde jeg, som Gud forbyde! virkelig see Folkekirkens Lærestand spærret for saadanne theologiske Candidater, som Kragballe, Brandt og Helweg, blot fordi de offenlig har vedkjendt sig min kirkelige Retning, da maatte jeg, hvor seent det end er blevet, dog nødvendig reise mig med den sidste Kraft, og sige til alle mine Venner, Læg og Lærd: staaer op! lader os. gaae herfra! Vi kan og vi skal nemlig taale alle saakaldte Kjættere, som vore borgerlige Sidemænd og Medbellere i Folke - Kirken, der jo kun er en verdslig Indretning, hvori, som overalt i denne Verden, Guds Aand og den levende Christendom kun kan findes og færdes, som "en fremmed Giæst", men vil man selv i den Danske Folkekirke nu ikke længer taale Frisproget og Vidnesbyrdet om hvad der i Aand og Sandhed er christeligt, ei engang nøjes med at laste og spotte det som Sværmeri og Kjætteri, men udelukle det, da maae vi følge med, alle, hvis Hjerte Herren bevæger til at følge ham, hvor han gaaer hen!
See, dette er den reen praktiske Side af Sagen, hvorfor jeg her hvæsser Pen mod Biskop Martensen, med hvem jeg heller end gierne vilde staae paa ven-
 
32
Skabelig Fredsfod, og kunde det godt, som for, saa herefter, da jeg slet ikke tager ham det ilde op, at han theoretisk bestrider enten mine Udviklinger om Forholdet mellem Ordet i Guds og Menneskers Mund og Penne strege ne paa Papiret, eller om den væsenlige Forskiel mellem Christi aandelige Menighed og de verdslige Kirke-Indretninger med mere eller mindre aandeligt Skin; ja selv, naar han vil bringe mig i Strid med mig selv og kalder min Rettroenhed i Tvivl fordi jeg ikke ret kan troe paa Kjætter-Daabens christelige Gyldighed, da fristes jeg Hverken til at giøre Giengiæld, eller til at giøre Larm over saa lidt, som et Par Boglærdes Mening om hinandens Skrift og Dommekraft i mine Øine er.
Naar jeg da nu tager mig den Frihed at forelægge Biskop Martensen et Par kirkehistoriske Spørgsmaal, da skal det blot være for at vise Læseren, at jeg ingenlunde, som Biskop Martensen mener, ved denne Leilighed har overseet Kirkehistorien, som jeg altid har havt et godt Die til, skiondt jeg Hverken kunde lade Luther eller Augustin besvare det Samvittigheds-Spørgsmaal for mig, hvorvidt jeg, som den Jesu Christi Tjener, jeg er, med den christelige Oplysning, jeg har, tor indestaae for en Daabs christelige Gyldighed, der enten er forrettet af vildfremmede, Herren aldeles uvedkommende Personer, eller er dog ret egenlig hvad man kalder "afjasket", vistnok et meget plat Ord, med en meget slem Afsmag, men som jeg netop med Flid 
 
33
har brugt, for at Læseren ikke skulde tænke, at jeg, hvor det Smagløse var Hverdagskost, vilde være mere kræsen end høist nødvendigt.
Mit første kirkehistoriske Spørgsmaal skal da være: om Biskop Martensen kan give nogen splinterny Oplysning om "Donatismen", siden ban idelig og idelig peger paa "Donatisterne" som et vederstyggeligt Kiætter-Parti, hvis egenlige Kjætteri var Forkastelse af Kjætter-Daaben, og som mine Forgængere i Stormløbet mod Stats-Kirken?
Efter min gamle kirkehistoriske Kundskab staaer jeg nemlig i den Formening, at Donatisterne var ældre end den ældste Stats-Kirke, og vilde rimeligviis ikke have havt det mindste imod selv at udgiere en herskende Stats-Kirke, saa mine Forgængere kan de i denne Henseende slet ikke være. Ligeledes har jeg lært at betragte Donatisterne som et pjetistisk Parti, der skildte sig selv fra den store Mangfoldighed, fordi de savnede den strænge Kirketugt, saa deres Forkastelse af Kjætter-Daaben var slet ikke deres Kjendemærke, hvad det dog vel maatte været, naar baade Cyprian og jeg skulde regnes til dem, blot fordi han benægtede og jeg betvivlede Kjætterdaabens Gyldighed. Endelig har jeg ogsaa læst, at den gamle Statskirke, langtfra at udelukke Donatisterne som Kjættere af sig, tvertimod indbød dem til sig, og tilbød deres Bisper og Præster lige Rang og Rettighed med sine 
 
34
egne, naar de kun vilde sinde sig i den statskirkelige Slaphed.
Mit andet kirkehistoriske Spørgsmaal skal være om Augustin, som Biskop Martensen idelig forer i Marken paa sin Side, som et Hoved-Vidne for Kjætter-Daabens christelige Gyldighed, hvad jo ogsaa kan synes ubetænkeligt nok, siden baade Pavister og Protestanter giennem Aarhundreder lige kiækt har beraabt sig paa samme store Kirkefaders Medhold; men, saavidt jeg veed, er der dog en stem Hage ved det Skudsmaal, Augustin giver Kjætter-Daaben, saa jeg maa spørge Biskop Martensen, om han desuagtet i denne Sag tor staae Last og Brast med Augustin?
Sagen er nemlig, saavidt jeg har kunnet opdage, og som Peter Lombard ogsaa indrømmer, den, at naar Kjætter-Daaben var forrettet i Faderens og Sønnens og den Helligaands Navn, da vilde Augustin ikke have den afløst med Omdaab (hvad jeg jo heller ikke vil), men at paa den anden Side gik Augustin meget videre end jeg, ved at fradømme selv en saadan Kjætter-Daab al aandelig Kraft og Virkning. Hvem der har modtaget en saadan Kjætter-Daab, sagde Augustin, han har vel hele Sacramentet, men har slet ikke Sacramentets frelsende Kraft (salutem, qvæ virtus est sacramenti, non habebit), saa han maa søge den Catholske Kirke, ikke for igien at faae Daabens Sacrament, som ikke bor gjentages, men for at faae Livet. Dette er "Kamelen", som Biskop Martensen maa 
 
35
tære med Augustin, dersom han vil have hans Bistand til at "afsie Myggen" hos os, og den Lutherske Kirke har dog, saavidt jeg veed, aldrig paastaaet Magt til, udenfor Daaben at kunne meddele Gienfødelsen til det ny Liv, saa min Tankegang om en saadan Kjætter-Daab, at den kan træde i Kraft ved en Bekræftelse af Daabs-Pagten, som igien forener, hvad Kjætterne uchristelig har adskilt, "Troen og Daaben", den Tankegang er dog nok i det mindste mere luthersk end Augustins. Til Slutning maa jeg forelægge, ikke blot Biskop Martensen, men alle den Danske Folkekirkes Bisper, Præster og Skriftkloge, det Samvittigheds-Spørgsmaal: om de endnu ikte, selv ved Soren Kjerkegaards mærkværdige og i dette Aarhundrede i det mindste uforglemmelige Liv og Død og Begravelse, har vundet den Overbeviisning, at vil den saakaldte evangelistlutherske Folkekirke i Danmark herefter have sine Præster til at giælde for Sandheds-Vidner hos Folket, da maa den hverken udgive sig for et Troes-Samfund af Troende og Vantroe, som er en aabenbar Selv-Modsigelse, ikke heller give sine Præster et vist Levebrod for at sværge paa Alterbogen og andre Symbolske Bøger?
Saalænge nemlig, som hele Folket nødtes til at bekiende samme Tro, og alle Præster nødtes til at føre samme Lærdom, og ingen offenlig Modsigelse med Mund eller Pen blev taalt, saalænge havde Statskirken Skin af at være et Troes- 
 
36
Samfund, men i Danmark er. som vi alle veed, dette Skin aldeles forsvundet, saa det er soleklart, at skal der være Ærlighed i Troesbekjendelsen og Sanddruhed i Lærdommen, da maa Folkekirken paa en eller anden Maade opløse sig i sine ueensartede Bestand-Dele,, og det kan kun skee paa en af to Maader, enten ved at ophæve den hele Indretning, eller ved at frigive Troen og Lærdommen i den, saa det Eensartede kan samle sig. Det første Skridt hertil er skeet ved Sognebaandets Løsning, og det andet kan saameget lettere skee ved Tungebaandets Losning, som det hos os er stedt i Virkeligheden, forlænge siden, og trænger kun til at lovfæstes, hvad igien kan skee blot ved i Præste-Eden at udelade "de Symbolske Veger" og indskyde" efter bedste Overbeviisning."
Naar man nu paastaaer, at vor saakaldte evangelisklutherste Kirke, ved saaledes at frigjøre Troen og Lærdommen, aabenbar kom i Modsigelse med sig selv og begik et aandeligt Selvmord, da kan jeg slet ikke vide, hvad man mener, thi mener man vor gamle saakaldte lutherske Tvangs-Kirke, da er den jo med al sin Selv-Modsigelse for længe siden død og borte; eller mener man, at Ordet "Kirke" ikke i sig selv er ligesaa tomt, som alle vore Kirker til Hverdagsbrug, da har man jo aldrig undersøgt dette Ords sande Betydning; eller mener man, ar Navnet "evangelistluthersk" umuelig kan passe paa en Frikirke, da seller man to Gange, thi deels har dette Navn jo slet intet aandeligt eller 
 
37
kirkehistorisk Indhold, men blot en verdslig Hjemmel i vor Grundlov, og dels maa dog Navnet "evangelistluthersk", hvis det nu passer paa vor Folkekirke, i sin fra Troens og Lærdommens Side aldeles opløfte Tilstand, ogsaa passe paa den i samme Tilstand, stiondt vi gaaer til den Sandheds Bekiendelse, at denne saakaldte evangelisklutherske Kirke er intet Troes-Samfund, og stiondt vi tager den, som den er, og indretter den efter hvad den med Sandhed og Frugt kan bruges til, nemlig et Moderskjød for virkelige Troes-Samfund, og, ester al Rimelighed, især for det christelige Troes - Samfund med Luthersk Oplysning, som aabenbar giennem flere Aarhundreder har huet de fleste Danskere bedst! Hvorlidt det ogsaa her ligger Magt paa Navne, seer vi maaskee allerbedst deraf, at vor Stats-Kirke, som enstund hedd blot Luthersk, hedd i Biskop Valles Tid slet ikke luthersk, men evangeliskchristelig, og hedder i Præste-Eden ingen af Delene, men "de Danske Menigheder", hvad jo udmærket godt vilde passe paa den frigjorte Folkekirke!
Og nu, mine Herrer Visper, Provster, Præster og Skriftkloge i den Danske Folkekirke! maa jeg spørge, om det, i deres Nidkiærhed for, om muligt, paany at fremtrylle det uigjenkaldelig forsvundne Skin af et Troes - Samfund over den saakaldte evangelistlutherske Folkekirke, slet ikke rører, slet ikke foruroliger Dem, at have den gammeldags lutherske Prædikant og Kirkesanger stik imod 
 
38
Dem? Troer De da ikke, at Kirkehistorien vil sige, at han kiendte dog Morten Luther meget bedre, lignede ham meget mere og roste ham meget kjørmere end Nogen af Dem? eller bryder De Dem ligesaa lidt om Morten Luther og om Kirkehistorien, som om N. F. S. Grundtvig, og vil blot have Deres Krig frem, om saa end Følgen maa blive, at den Danske Folkekirke daglig faaer mindre Krast, Liv og Lys i sig, daglig bliver mindre folkelig, mindre sanddru, mindre agtværdig, og bliver tilsidst en aabenbar Landeplage?!

Advent og Jul.
Mel. Lover den Herre, den mægtige Konge.
Springer vidt op nu paa Gavlen, I Evigheds-Porte!
Lukker, I Høvdinger, op, baade hvide og sorte!
Hytte og Slot
Aabne sig maa for vor Drot,
Thi paa hans Ord de er gjorte.
Seierrig er han i Storm og i Strid allevegne,
Rigerne alle, i Støvets og Stjernernes Egne,
See, de er hans,
Soel er kun Glimt af hans Glands,
Maa for hans Herlighed blegne.
Hvem er den Herre og hvad er hans Navn under Solen,
Som han det skrev med sit Blod over Dronninge-Stolen?
Jesus, den Christ,
Frelsermand, er det forvist,
Selv er han Evigheds - Solen!
Kimer, I Klokker! ja, kimer før Dag i det Dunkle!
Tindrer, I Stjerner! som Englenes Øine kan funkle!
Fred kom til Jord,
Himmelens Fred med Guds -Ord,
Æren er Guds i det Høje!
Julen er kommet med Soelhverv for Hjerterne bange,
Jul, med Guds-Barnet i Svøb under Englenes Sange,
Kommer fra Gud,
Bringer os Glædskabens Bud!
Æren er Guds i det Høje!
Synger og dandser, og klapper i eders Smaahænder,
Menneske-Børnene alle til Jorderigs Ender!
Født er idag
Barnet til Guds Velbehag!
Æren er Hans i det Høje!
Dødbider! hvor er din Brodd! hvad er, Helved, din Seier!
Grav! hold nu fast, om du kan, paa hvad Frelseren eier!
Flyt dig, Graasteen!
Vaer ei til Vendingen seen!
See, hvor sig Lig-Vognen dreier!
Romerske Stridsmænd! nu sover kun rolig paa Vagten!
Lynild og Jordskiælv har lært eder, hvem der har Magten.
Seer, om I tor,
Kongen udgaae ad sin Dør,
„Jødernes Konge" med Pragten!
Horer I Engelens Røst, som en Lynild tilskue?
Morgenens Engel, som spænder sin klangfulde Bue!
Jesus opstaaer,
Deilig som Dagen i Vaar!
Blidt kurrer Himmelens Due!
Manden af Muld, som er baaret og født af en Kvinde,
Han er fra Hulen opsteget til Bjergenes Tinde,
Aander paany,
Hæver sig let over Sky,
Søger i Himlen Høisæde!
Herrernes Herre, vor Skaber i Himlen, Gud-Fader,
Siger nu: lad det udraabes paa Jorderigs Gader:
„Menneskens Søn"
Høit ved min Side iløn
Sidder til Dagenes Ende!
Alle hans Fiender paa Jord og i Helvedes Rige
Lægges stal under hans Fod og hans Skammel tillige;
Vennerne hans
Alle skal sees i min Glands,
Selv Jeg dem christner og salver!
Siet af Muld overstuer nu Stjernernes Vange!
Bret af Muld sig forlyster med Aandernes Sange!
Munden af Muld,
Yndig af Lovsangen fuld,
Svulmer af Saligheds-Fylden!
N. F. S. Grundtvig.

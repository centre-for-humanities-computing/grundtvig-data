Louis Kleins Bogtrytteri.
Det mindes dog vel endnu, at der ifjor blev berammet en almindelig Takkefest for Kongens Helbredelse til den salige Maries Bebudelses-Dag, og skiøndt det jo ikke rimede sig meget godt med de nye Skikke og med den herskende Tankegang, saa forligde jeg mig dog godt dermed, især da det slog mig, at det, ved et uberegnet Sammenstød, netop blev Tiaars-Dagen efter det for Danmark i alle Maader lykkelige Omsving i 1848.
Uagtet derfor den egenlige Takkefest i min lille Kreds skulde holdes ved en Aften-Gudstjeneste, saa folde jeg dog baade Hjertets og Aandens Drift til alt ved Høimessen at tage kiærligt Hensyn paa det jordiske Fædernelands Stilling og Forhold til det Himmelske; og uagtet jeg ellers har endeel imod Udgivelsen af enkelte Prækener, saa gier dog Leiligheds-Taler af sig selv en Undtagelse, saa det er sært, at jeg ikke strax lod denne Leiligheds-Tale trykke med de 
 
4
tilhørende Sange. Nu, da Aarstiden opfrisker Mindet, faldt det mig imidlertid paa Sinde, at mine Landsmænd, og navnlig mine Danske Medchristne, høit kan behøve al den Oplysning og Trost, der kan gives dem i Fædernelands-Sagen, der maa være hele det Danske Folk baade en Hjerte-Sag og en Hoved-Sag, og er saa langt fra at maatte blive os fremmed, fordi vi er Christne, at vi meget mere, med den klarere Oplysning om alt Menneskeligt og den renere Deltagelse deri, som Christendommen skiænker os, med mere Kraft og Uegennyttighed kan og skal tjene Folkets og Fædernelandets Tag, visse paa, at vi derved færdes i hans Aand, hvis Menneske-Kiærlighed i alle Maader er mageløs paa Jorden, og som har lært os, at kun i samme Grad, som Christendommen bliver folkelig, kan Folket blive christeligt.
I den sjette Maaned blev Engelen Gabriel udsendt af Gud til en By i Galilæa, kaldet Nazaret, til en Mands Fæstemø ved Navn Joseph af Davids Huns, og Møens Navn var Marie, og da Engelen kom ind til hende, sagde han: hil være dig, du Yndige! Herren er med dig, du Velsignede blandt Kvinderne! Men da hun saae op, da forskrækkedes hun over hans Tale og grundede paa, hvad for en Hilsen det skulde være. Da sagde Engelen til hende: frygt ikke, Marie! thi du har fundet Yndest hos Gud, og see, du skal blive frugtsommelig og fode en Son, og du skal kalde ham med Navnet Jesus (Frelseren); stor skal han være og kaldes den Allerhøiestes Søn, og Gud-Herren skal give ham hans Fader Davids Høisæde, han skal raade kongelig over Jakobs Huus evindelig, og der skal ingen Ende være paa hans Kongedomme.
Da sagde Marie til Engelen: hvordan skal det gaae til, da jeg er Mo? Da svarede Engelen hende og sagde: Helligaanden skal komme over dig og den Allerhøiestes Kraft skal overskygge dig, derfor skal dit hellige Foster kaldes Guds Son, og see, Elisabet din Frænke, er ogsaa frugtsommelig med en Søn i hendes Alderdom og hun, som kaldes ufrugtbar, gaaer alt i den sjette Maaned, thi intet Guds Ord er ugiørligt. Da sagde Marie: see, jeg er Herrens Tjenerinde, det være for mig som sagt, saa gjort! og Engelen skiltes fra hende!
Du skal blive frugtsommelig og fede en Søn, og du skal kalde ham med Navnet Jesus (Frelseren); stor skal han være og kaldes den Allerhøiestes Søn, og Gud-Herren skal give ham hans Fader Davids Høisæde, og han skal raade kongelig over Jakobs Huus evindelig og der skal ingen Ende være paa hans Kongedømme.
Saaledes bebudede og meldte Engelen Gabriel den "Kvindens Sæd" som vi med hele Christen-Folket kalder Vorherre og vor Guds Salvede: Jesus 
 
7
Christus, og hvor høitravende og storpralende end Mange af denne Verdens Keisere og Konger ved deres Smigrere har meldt og udraabt deres Sønners og Kronprindsers Fødsel, saa har man dog aldrig paa Jorden hørt Mage til kongelig Bebudelse, som Gabriel s var, efter Dagens Evangelium, og den store Kongesøn. som vi kalder den Eenbaarne i Himlene, han kaldes da ogsaa med Rette den Eenbaarne paa Jorden, da han, lige fra hans kongelige Navns første Udraabelse med Englerøst og hans Avling uden Mand i Moders Liv, lige til hans herlige Himmelfart, da Skyen tog ham bort fra Verdens Ome, ja, lige til dette Øieblik, i hans Aands saavelsom i hans Kieds Dage, er den Mageløse blandt Menneskens Børn. Og see, mine Venner! denne Vorherres Jesu Christi Mageløshed, den strækker sig fra hans kongelige Frelser-Navn til alle hans Ord og Gierninger, den er ikke blot hans Kiendemærke til med Lethed at skille ham fra alle andre Konge-Børn og Menneske-Sønner, men det er tillige efter hans eget, og, vi tør lægge til, efter Guds og vor Samvittigheds Vidnesbyrd, det usvigelige Kiendemærke paa hans guddommelige Avling, Sanddruhed og Troværdighed, thi han siger jo selv: havde jeg ikke gjort de Gierninger iblandt dem, som ingen Anden har gjort, da var de undskyldte, og: hvo som er af Sandhed, hører min 
 
8
Rest, og vi sige med Rette, ligesom Hine, der skulde grebet ham: saadan, saa guddommelig, har intet Menneske talt.
Han skal kaldes Jesus (Frelseren), den Allerhøiestes Søn, og han skal være Konge evindelig, dette, seer vi let, er det Mageløse ved Bebudelsen, og allerede i attenhundrede Aar, mens saamange store og mægtige Keiseres og Kongers Navne skreves i Glemmebogen, hvor selv de Lærde har ondt ved at finde dem, og medens det Romerske Verdens-Rige, som lovede sig selv Evighed og kaldte sig "hele Verden," baade i Tiden og i Rummet fandt sine Grændser, som det ikke kunde overskride, ja imens mange stolte Riger baade opkom og forgik, da bekiendes unægtelig endnu Davids og Maries Søn, som Kongernes Konge, af store Folke-Skarer, bekiendes og paakaldes fremfor alt af utallige Barne-Munde, under Jesus-Navnet, som det Frelser-Navn, hvori alle Knæ skal bøie sig, og ingen Magt eller List, ingen Verdens eller Helvedes Magt eller List har hidtil kunnet sætte Grændser enten i Tiden eller i Rummet, for det aandelige Davids-Rige, det mageløse Christus-Rige, som ikke er af denne Verden, men er dog mageløs mægtigt i sin Indflydelse paa denne Verden, paa dens Folkefærd og Skæbne, dens Tungemaal og Oplysning, saa at selv Verdens-Klogskaben ei kan nægte, det jo 
 
9
tegner til, at Engelen Gabriel s Ord i det mindste for saavidt vil gaae i Opfyldelse, at Vorherre Jesus Christus beholder sit mageløse Kongenavn og Kongedomme til Verdens Ende, og at hans Rige finder ikke sine Grændser paa Jorden!
Kan nu selv de største og berømteste Keisere og Konger paa Jorden hverken i Regierings - Aar eller i Navnkundighed paa nogen Maade taale at sammenlignes med Vorherre Jesus Christus, og kan selv de største Verdens-Riger itte rose sig af at have en Varighed, som trodser Tiden, da er det soleklart, at det lille Danmarks Rige med sine snævre Grændser, som det neppe nok kan forsvare, endsige overskride, dette lille Rige og dets Konge kan allermindst faae isinde at giøre Christus, den evige Konge, og hans grændseløse Rige Æren eller Rangen stridig, men just derfor kan vi, som Christne, langt ærligere og inderligere bede, love og takke i Samfund med det lille Danske Folk end med noget andet Verdens-Folk, og idag ret inderlig takke Gud og Faderen, i Vorherres Jesu Christi Navn, baade for den nærværende Dane-Konges Helbredelse, og for det lille Danmarks Riges Lykke midt i Ulykke og dets hardtad mageløse Bestandighed hidindtil, under meget farlige Omstændigheder; og i det samme mageløse Frelser-Navn og Konge-Navn tør og vil vi trostig bede Himlens og Jordens Gud, 
 
10
Hvis urokkelige Grundsætning det er at fornedre dem, der ophøier og at ophøie dem, der fornedrer sig selv, ogsaa fremdeles altid klarere at aabenbare og bevise denne sin urokkelige Grundsætning, ved og paa det lille Danmarks Rige med sit lave Høisæde, som Marie den mageløse Konge-Moder sang: Han over Storværk med sin Arm, Han adsplitter de Hovmodige i deres Hjertes Tanker, Han styrter Magthaverne fra Thronen og ophøier de Ringe!
Ja, m. V., medens Vorherre Christus, langtfra at takke de Keisere og Konger, som vil paanøde ham enten store eller smaa Riger af denne Verden, enten for at lade Præsterne herske eller for selv at herske i hans Navn, da viser han dem meget mere sin Afsky for al Samvittighedstvang, alt Hykleri og Blændværk, ved sit kongelige Ord: jeg er dertil født og kommet til Verden, at jeg skal give Sandheden Vidnesbyrd, og hvem der er af Sandhed, hører min Rost; men derimod beder han visselig, med os og med hele sin Menighed, for hver Konge, hvert Folk og Rige, som vil lade Oplysningens Soel skinne frit paa ham og hans Huus, vil unde hans Aand og Evangelium Frihed til at udbrede, forsvare og retfærdiggiøre sig selv, som Sandhedens og Naadens Aand og Ord, rige paa Barmhjertighed, Trost og Velsignelse fra Slægt til Slægt, saa at mens Kongen og Folket tillige, langtfra at 
 
11
sammenligne sig selv med ham og hans Menighed, eller sammenblande deres Rige og borgerlige Indretninger med hans det evige Rige og guddommelige Indstiftelser, eller deres Navnkundighed med hans, hvis Navn er over alle Navne, kun ønsker i Fred at beholde det Fæderneland og Modersmaal, som Gud gav deres Fædre, og ønsker, at deres lille Rige maatte blive ved at udmærke sig mellem Verdens Rigerne ved menneskelig Retfærdighed, Fred og Glæde efter Folkets Hjerte, og at alle Slægternes Ihukommelse maatte, menneskelig talt, være til Velsignelse; da vil Vorherre Christus bede Faderen med os, at det fælles Ønske hos Konge og Folk maa stedse klarere gaae i Opfyldelse, og det lille Danmarks-Rige skal da klarlig baade mærke og vise, hvor kongelig vor mageløse Drot lønner dem, der skiænke hans Disipler og Tjenere den mindste Vederkvægelse, fordi de er hans,
Ja, Christne Venner! det er vist nok almindeligt i hele den saakaldte Christenhed, at baade Fyrsterne og Folkene paastaae, at guddommelig Retfærdighed, Fred og Glæde er ligesaavel deres som Vorherre Jesu Christi Stats-Øiemed , men naar de stræber at give deres smaa eller store Verdens-Riger Skin af at være hvad de kalder christelige Stater, altsaa at være det christelige Gudsrige med Retfærdighed, Fred og Glæde i den Helligaand, da er dette en Uretfærdighed 
 
12
baade mod Gud og Mennesket, der ligger i uophørlig Strid med Sandhed og Ærlighed, og stræber tilbunds at forstyrre baade Engles og Menneskers Glæde, ved at lokke og true til Legn og Falskhed, ved at lægge et Utaaleligt Aag paa deres Sjæle, som ikke troer hvad Loven kræver, og ved at berøve de Troende den Friheds-Følelse, som Evangeliet aander, og Kiærlighed ei kan undvære, saa det er sikkert nok, at naar et Folk og dets Fyrster virkelig eftertragter menneskelig Retfærdighed, Fred og Glæde, da maa det være i deres egen Aand og efter deres eget Hjerte, som de virkelig kan blomstre i et Verdens-Rige, og dette var mere end andensteds i Verden Tilfældet baade med Fyrste og Folk i Danmark, da Christi Evangelium for tusind Aar siden først tom herind og kastede sit ægte milde og fredelige Lys paa Menneske-Livet, saa vi tør haabe, at den Samvittigheds-Tvang og Skin-Hellighed, der ogsaa i en vis Grad har gjort sig giældende hos os, har for det meste været Folket fremmede, og vil i Oplysnings-Tiden blive aldeles magtesløse hos os, og i samme Grad som Ordet og Troen blive frie, altsaa jo mere den Hjertets aandelige og Aandens hjertelige Frihed, som nu efter Loven skal herske i Danmarks Rige, udvides og gjennemføres, des trøstigere kan vi, som Christi Evangeliums Prædikanter, forbinde en glædelig Bebudelse for Dan-
 
13
marks Rige, dets Folk og Konge med den glædeligste af alle Bebudelser for hele Guds-Folket i Menneske-Slægten, som den lod til Marie Kongemoder efter Dagens Evangelium. Og dette er Bebudelsen til det lille Danmarks Rige, at naar det vil nøies med sine snævre Grændser, skal det altid have Lykke til at forsvare den mod al Verden, og Lykke til at blomstre op i Fred og Frihed, saa at netop, naar det ikke vil drage Guds-Riget til sig med Vold, men pleie Venskab dermed, da skal det blomstre, som under Guds-Rigets Vinger, og nyde saameget godt som muligt af dets Soel og Dugg og Regn, saa at i Forhold til alle andre Verdens-Rige skal det lille Land kaldes lyksaligt med et udødeligt Navn, thi hvor Retten har sin Gænge efter milde, folkelige Love, og hvor Folket selv er fredeligt, men har dog baade Mod og Lykke til at kæmpe seierrig for Freden naar den forstyrres, der vil, naar Himlens Gud faderlig lader baade sin legemlige og sin aandelige Soel opgaae baade over Onde og Gode og lader regne baade over Retfærdige og Uretfærdige, der vil altid findes et Maal af menneskelig Mildhed og Glæde, baade hos Høie og Lave, Rige og Fattige, Store og Smaa, som hele Verden maa kalde misundelsesværdigt, og det er en følgelig Sag, at et Folk og Rige med denne menneskelige og folkelige Retfærdighed, Fred og Glæde vil med Æren blive 
 
14
ældgamle, og vilde, hvis de henimod Verdens Ende forgik, efterlade sig al den Navnkundighed og Berømmelse, som udgiør den sande jordiske Udødelighed.
Derfor bebuder jeg, i min Alderdom som i min Ungdom, Danmark en kongelig Sen, det er en fribaaren og høibaaren Fremtid, der skal kaldes og være fredegod, og vare ei stort kortere end Verden staaer inden sine rette Grændser fra Arildstid, og saafremt det Danske Folk modtager Bebudelsen ligesom Marie efter Dagens Evangelium, sigende: mig skee efter dit Ord! det være som sagt, saa gjort! da er jeg vis paa, den gaaer i Opfyldelse. Det skee til Vorherres Jesu Christi Ære, til hans Folks Velfærd og hans Riges Velmagt, som blomstrer i Frihed, farer med Fred og aander Glæde i den Helligaand! Amen!
Kongen sagde: syg er jeg,
Tornestrøet min Kongevei!
Herren siger: frygt kun ei!
Hjertesuk i Gry og Kveld
Bære Frugt til Danmarks Held.
Eia! Eia!
Kongen sige: karsk er jeg,
Rosenstrøet min Kongevej,
Med Guds Fred jeg frygter ei.
Danmark synger: Gud skee Lov!
Konge karsk har jeg behov,
Ei hans Liv blev Dødens Rov;
Over Fredriks Kongestol
Syvfold straale Livets Soel!
Norden synger: Morgenstund
Over Danmarks grønne Lund
Nu igjen har Guld i Mund;
Hjertets Tak gjør Aanden glad,
Fred og Frihed følges ad!
Engle sang: det vides godt,
Ei af Verden Himlens Drot
Rige tager eller Slot;
Yndig dog paa Videslet
Blomstre Naade, Fred og Ret!
Synger, alle Træer i Skov,
Fuglesangen: Gud skee Lov!
Livet ei blev Dødens Rov;
Sildig Vinter, tidlig Vaar
Varsler for et Gyldenaar!
Eia! Eia!
Alle Verdens Riger ældes,
Alle Verdens Konger døe;
Kun Guds Rige aldrig faldes,
Edens Græs blev aldrig Ho;
Kort og langt dog er som Siv
Folks og Kongers Blomster-Liv.
Og de tit fra Døden frelste,
De til Lykke blev de Ældste!
Danmarks Rige, kaldt det lille.
Tit det Store alt for nær,
Tidlig født, endnu saa silde,
Godt sin høie Alder bær;
Som den lille Fugl i Skov,
Høgens let og Ørnens Rov.
Trods al Fare og al Vaade,
Gammelt blev det af Guds Naade'
Danmarks Konge, kaldt den Gode,
Som gav Riget Friheds Lov,
Gammel vorde, som Kong Frode,
Hvis Guldkværn vi har behov!
Nys formærket, Livets Soel
Guld nu strøer paa Kongestol!
Lange leve, af Guds Naade,
Han med Lyst til Rigets Vaade!
Kongens Venner allesammen
Reise sig og takke Gud,
Mens hans Fiender bare Skammel!,
Styrte ned og slettes ud!
Lidt og Godt med Fred og Fryd
Vare langst i Nord og Syd;
Kiendes lade Gud det længe
Her i "deiligst Vang og Vange!"

Konning! i Minister-Klemmen
Luk ei paa Din Fødselsdag
Øre Dit for Folke-Stemmen,
Ligned end den Vaabenbrag!
Thi fra Arildstid i Norden
Klang i Takt med Lurens Torden
Brages Qvad og Harpeslæt.
Lad uhørt da i Høisædet
Skjalden ei Guldharpen slaae,
Som Skjoldungers Pris har qvædet
Under gule Haar og graae,
Og forlænget seer med Glæde
Gamle Fredegods Guldkjæde
Til vor yngste Frederik!
Troe det ei, at mellem Slaver
Kongen har sin bedste Ven!
Troe det ei, Din Throne raver
Hos fribaarne Dannemænd,
Som jo har paa Hænder baaret
Ind og ud ad Tusindaaret
Gamle Danmarks Kongeslægt!
Hvad der vakler, om ei raver,
Hos os i en bange Stund,
Det er Tak for gode Gaver,
Hjertets Tak med Haand og Mund,
Det er Sulerne, som bære
Karmen høit til Kongens Ære,
Frederik! Din Æreport.
Hør da ei paa den "Bolvise",
Som med alt sit Pund af Vid,
Bedre brugt, maaskee at prise,
Sætter mellem Venner Splid,
Mellem Frænder allernæsle :
Rigets Gavn og Folkets Bedste,
Kongen og Hans eget Ord !
Fæst Dit Blik paa Hjælpekilden,
Ypperst under alle Savn :
Paa det Folk, som gik i Ilden
For sin Drot og for sit Navn,
Som. nok født til Mag og Lempe.
Dog vil for sin Frihed kæmpe
Til den sidste Draabe Blod!
Intet Folk i Verden findes,
Som det Danske overgaaer
I alt Godt og Stort at mindes
Gjennem Tusindtal af Aar ;
Gid med Skjold Du Prisen vinde !
Aldrig visner den Kjærminde,
Som slog Rod i Danevang!
N. F. S. Grundtvig.

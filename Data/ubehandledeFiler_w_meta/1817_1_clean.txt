En Nidding i Norge, efter Rygtet, en gudsforgaaen Præst, har, som man ved, udgivet en jask om Dannemarks Forbrydelser mod Norge; en ægte Nordmand og christelig Præste-Lærer i Christiania, Professor Hersleb, har, baade ved sin bekjendte, af ædel Harme glødende Erklæring, og i sit med mandig Alvor og Besindighed affattede Beviis for dens Sandhed, noksom godtgjort, af hin Nidding løi, da han kaldte sin Bagtalelse Norges Stemme; men det bedste Svar paa de løgnagtige Beskyldninger, jeg end har hørt, er et Forslag af to Danske Præstemænd: Tryde i Glumsøe og Olsen i Næsbye ved Ringsted, til, ved Sammenskud af Korn, at lindre den Trang, hvorunder Folket i Norge mangensteds sukker. Hverken er jeg ombedet eller bemyndiget til at kundgiøre et Forslag, hine Mænd endnu kun have meddeelt deres Venner og Bekjendtere trindt i Landet, men jeg tør haabe, de ikke vredes over, at jeg giør det af egen Drift, dog nei, af det samme danske Hjertes Drift, som bevægede dem til et Forslag, de vel forudsaae, vilde Synes mange eventyrligt, ja maaskee endog være Adskillige ubehageligt. Vel veed jeg, hvor urimeligt det var, om jeg tiltroede min Anbefaling nogen Vægt hos ret mange, end sige Kraft til at opveie den Modvægt, herskende Egennytte forsyner kolde Hjerter med, men, sin jeg ogsaa troede, at mit Ord ikke hos en Eneste kunde bidrags til at vække de Følelser, det ei burde slumre i noget Hjerte, ja, om jeg troede, at hint Forslag ei alene vilde møde almindelig Kulde, men selv den Spot, hvormed lave Sjæls væbne sig mod Samvittighedens Røst, og pleie med Glæde at krone ethvert velmeent Mislykket Forslag; da kunde sig dog ikke tie, ikke nægte mig den Glæde at dele en Skam det er Christnes være. Men, det er ikke min Troe, sidder end det danske Hjerte ingenlunde altid paa det rette Sted, saa har det dog ondt ved at skjule og for kiærlige, medlidende Følelser, ondt ved at dæmpe dem med kold Spidsfindighed, ondt ved at fornægte hvad det føler at være sit baade ædelste og eneste Klenodie, det dybe, kiærlige Minde af Fædrene, Trang til at føle med dem, og dele Brød med de Nødtørftige. Rettelig have hine Præstemænd paamindet om, hvor høilig velsignet Dannemark blev med Aarets Grøde, fremfor andre Riger, baade fjern og nær, og det dog vist ikke for at fraadse og berige sig, medens Folk i andre Lande jamrende skrige om Brød. Sanddrue have de anmærket, at Norge ligger os nærmest i Aand og i Minde, maa være Hjertet og Hjelpen nærmest, og det vil dog vel Ingen kalde Hjelp, at sælge til hvem det giør høieste Bud. Det er jo upaatvivleligt, at enten maa Dannemarks Hjerte have hærdet sig gruelig i de seneste Aar, eller det kunde intet spørgsmaal være om, at det hvis de forrige Tiders Forhold end bestod, vilde blødt ved
 
291-292
Tidenden om Norges Trang, og hvi skulde det da være anderledes nu? hvad har begivet sig, som kun forandre Hjertets, dybeste, helligste Følelser! Hvad kun begive sig paa Jorden, som nægter at rokke Kiærligheds evige Lov, mægter at udtørre dens Væld hvor det findes/ forhindre dens hellige Stamme fra at bære velsignede Frugter i Hjerterne hvor den har Rod! Vi ere adskilte, vil man sige, som om man ved at optaarne en. Verden med fine høieste Bjerge mellem to Hjerter, kunde adskille dem som om Menneske-Kiærlighed kunde neddysse sig selv med Skilsmisse-Breve, eller som om den kunde være bange før at overskride Grændserne, bange før at dens yttring i andre Landemærker skulde agtes, for et fjendtligt Indfald! Christne vil jeg spørge med Apostelen: er Christus adskilt! have ikke alle Christne een Herre, een Troe, een Daab, een Gud og Alles Fader, som er over alle, med alle, og i alle som troe, ere vi ikke eet legeme og alle deelagtige i eet Brød, og kun vel Guds Kærlighed nu boe i et Hjerte det lukker sig for den nødtørftige Broder, af hvad Land og Folk han saa er: er det nu blevet Løgn, hvad vi læse i Sandheds Ord: hvo karrigen saaer, skal og karrigen høste! Var det ikke danske kristnes Skyldighed, hvis de formaaede det, ei blot at komme Brødrene i Norge, men vidt og bredt hvor de bygge, til Hjelp, og skulde vi da slet Intet gøre, fordi vi ei kan giøre Alt! Ja, jeg maa det til danske Christne: Norge er os nær, i visse Maader nærmest, kan og maa ikke glemmes af os i sin Nød; men, hist i Sachsen, i Sachsen, hver før netop trehundrede Aar siden, det Lys opgik, i hvis Straaler vore Fædre Mudrede til Lysets Hjem, det Lys som end omstraaler os, hvis vi vandre i deres velsignede Fodspor, mellem Erts-Bjergene, netop det hvor Morten Luthers Fader deelde i Ansigtets Sveed sit Brød med den Søn, det aabnede Bjerg-Værket hvis Guld giver evige Kroner, der, det høre vi daglig, er Nøden ligesaa stor, ja vel endog større end mellem Norges Fjelde, og hvilket christent Hjerte kun høre det urørt! hvem er Christen, som ikke vilde dele sin sidste Bid med Morten Luthers Brødre! Det er i Aar de Christnes Jubelaar, som Herren ved Luthers Haand udførde Ægypten, indførde i Forjættelsernes, i Evan-geliets livsalige Land, som flyder med Mælk og Honning, vi agte at holde Minde-Fest, og, kan da vi, kan Christne glæde sjunge Halleluja til Gud for Morten Luther, naar de veed, at hans Brødre vrede Hænderne og græd for Brød, uden at have villet opoffre det Ringeste for at lindre deres Smerte, for at mætte de Hungrige, saa Oldinger kunde blotte den skaldede Isse, Børn folde Hænderne paa Minde-Festen, og efterstamme de Gamles Halleluja for Morten Luther, deres Velsignelser over det Land, hvor den Ordets Sæd han udstrøede, var Kiærligheds livsalige Frugter. Nei, nei! kan vi saaledes holde Minde-Fester, da er vi ikke danske Christne, da er vi ikke danske Hedninger engang, da er vi hjerteløse Hyklere, der med Lovsange bespotte Kærligheds Fader og Sandheds Ord.
Mit Raad skal da være, hvad der flyder af et Christendommens Bud, som selv de Vantroe pleie at ophøie, at vi udstrække begge Hænder til vore trængende Brødre, saavel mellem de sachsiske som mellem de norske Fjelde, og vist er det, at først da kan vi uden Skam glæde os ved det daglige Brød, der, i Forhold, er os saa rundelig beskaaret, først da kan vi, uden Bespottelse, fremdeles nedbede Himlens Velsignelse over vore Agre; først da kan vi holde en Gud velbehagelig Høitid med Taksigelse for det Lys, som, hvor det findes, maa udskinne i gode Gjerninger til Faderens Priis. Ingen undskylde sig med at han ikke saaer eller høster eller sanker i Lade, thi føder den himmelske Fader os alligevel, som Ravne-Unger, da ere vi dobbelt pligtige til at dele Hans Velsignelse med de Nødtørftige og hvor Korn er til Fals, avle Penge jo Brød.
Ingen sige heller, det er eventyrligt, umueligt at saae Hjelpen samle t og forsende p"a vide Veie, thi er kun ikke Kærligheden dø et Eventyr, finder lun den i sin sande, virkelige Skikkelse Vei til vore Hjerter, da finder den gavmilde Haand vel Vei til den tomme, er det ikke før langt før den Trængende, hvad det i hine Fjeldegne saatit maatte skee, hungrig at vandre sag mangt et modigt Fjed, og det forgiæves om Brød, skulde det da synes os for meget, med ringe Umag at forskikke vor Hjelp om det var tusinde Mile, naar Havets Heste bære Byrden, og Han, hvis Bud Vindene adlyde, selv fører Tømmen.
Ja, før at møde Alt, er her ei Tydske og Nordmænd i Landet, i Staden, er her ei agtede, ansete, kyndige Mænd af begge Folkefærd, som have Kyndige, Frænder og Venner i Hjemmet, monne de Intet føle ved deres Landsmænds Nød! mon de skulde være uvillige til at staae bi, ja at slaae i Spidsen med Raad og Daad, modtage hvad vi kun yde, forhøre hvor Nøden er størst og besørge Alt. ad de nærmeste og bedste Veie! Det vilde jo være du skammelig Mistanke at tvivle derom, det kun jo ikke være andet, end ak Landsmænds Suk og Skrig for Brød maa have skaaret hver ægte Nordmand og Tydsker i Hjertet, at de inderlig maae have Ønsket at lindre deres Trang og skille deres Taarer, og at det kun var Frygten før at begynde, det afholdt den. fra at minde os om Christendoms Bud og Kærligheds Pligt. Nu vel da! saa hil være de danske Præstemænd, som aabnede vor mund med christeligt Tilraab, saa lad os nu haste desmeer, da vi have tøvet saalænge! Nordmænd! Tydske! prøver det kun! det er eders hellige, ueftergivelige Pligt, vælger i eders Midte blandt os, agtede, retskafne mænd! Lad dem indbyde os til at offre vor Skiærv paa Kiærligheds Alter! og de skal sikkert erfare, at endnu ere det dog Tusinder iblandt os, det ei aldeles have glemt Faderen i Christo Tusinder, som dog have bevaret nogen virksom Kiærlighed til Brødrene i Verden. De vil sikkerlig i Dannemarks fleste Præster finde om end ikke lige villige og varme; saa dog virksomme Medhjelpere, og det kan vist aldrig feile, at Foretagendet vil, under den Guds Velsignelse, som hører de Trængendes Suk og haver alle Hjerter i sin Haand, krones med et glædeligt udfald,, saa mange Hungrige bespises, megen Mistvivl beskiæmmes, mangt et Hjerte røres, mange Læber oplades til at prise den Eviges Miskundhed og forherlige Ordets Jubelaar i den Menighed, for hvis Stiftelse der er opoffret anderledes meget, end christen Kiærlighed her fordrer af os I
Og nu, til Slutning, Dannemænd! man har bebrejdet os, at i Hedninge-Tider nedlokkede en af vore Konger sin norske Pleiesøn i Hungers Nød med løfte om Korn, for at tage hans liv, om det er sandt, veed ikke jeg, men det veed jeg, at aldrig havde vi bedre Leilighed til at bevise, meer udansk var ingen; Udaad, Dog nei kun til at vise, at vi end hade Norge paa samme Maade, som vore Fædre i fire hundrede aar, og vi selv for fire Aar siden!
N. F. S. Grundtvig.

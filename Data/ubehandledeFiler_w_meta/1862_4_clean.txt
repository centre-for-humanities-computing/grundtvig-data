Menneskets Herlighed
Blomsten af Menneske-Livet,
Kan ikke vare ved,
Visner som Græsset og Sivet,
Det volder Vinter kold,
Døden som Syndens Sold,
Sorgeligt er det tilsyne!
*) Hun var en Datter af Kammerherre Reedtz og Helga Reedtz, født Boisen, og var knyttet med det inderligste Kjærligheds Baand til hendes Moders Broder, vor elskede nu med hende i Guds Rige forenede P. O. Boisen. Fed den 7. Februar 1834, død 13. Marts 1862.
Gudsordets Herlighed
Blomsten af Paradis-Livet,
Evig den varer ved,
Er og Guds Menighed givet,
Kjødet til Herrens Dag
Har dog sit Vinterlag,
Savner end Paradis-Varmen!
Derfor med Sorg vi saae
Blomsten af Menneske-Livet
Selv hos Vorherres Smaa
Visne som Græsset og Sivet,
Dog er i deres Bryst
Ordet med evig Trøst,
Aanden med Paradis-Vaaren!
Nys vi ved Nannas Død
Midt under Vinterens Kulde
Vaarsolen morgenrød
Skimtede mild over Mulde,
Af hendes Tro og Daab
Trøstigt var Livets Haab,
Hilsed Opstandelsens Morgen!
Derfor ved Nannas' Grav
Milde skal Taarerne rinde,
Han, som os Haabet gav
Og sin Velsignelses Minde,
Jesus sin Straalekrands
Jesus sin Guddomsglands
Neier med sine Gjenfødte!
Menneskets Herlighed
Gjenløst i Livet fra Graven,
Evig den varer ved,
Og overstraaler Gudshaven;
Hvad nu de Smaa kun troer,
Aand er og Liv Guds Ord,
Himlen og Jorden forklarer!
N. F. S. Grundtvig.

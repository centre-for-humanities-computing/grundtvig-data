Som Haabet er de Unges Lyst,
De Gamles Skat er Minde,
Et Gladhjem dog er kun det Bryst,
Hvor skjönt de sammenrinde;
Med Ynde saa de sammenrandt
Fra Arildstid i Norden,
Det Kæmpeglæden viste grandt
Ved Gjallerhornets Torden!
Det Gjallerhorn var Mimers Skat,
Med Graahaars-Krands om Tinde,
Som vaaged baade Dag og Nat,
Og droges Alt til Minde ;
Men Hornet var og Heimdals Tröst,
Hvor paa sit höie Stade,
Med Ungdoms-Haabet i sit Bryst,
Han vakde Kæmper glade!
Saa skal i Norden nu paany
De gamle Dages Minde
Med Fremtids-Haabet höit i Sky
Til Glæde sammenrinde.
Vort Nordens Kæmpevækker-Sang
Gjenfödes da paa Tunge,
Og det er Gjallerhornets Klang
For Gamle og for Unge!
Af Mindet födt med Graahaarskrands,
Fra Mimersbrönd i Dale,
Paa Haabets höie Hest i Dands
Til Himmelbjergets Svale,
Sig svinger Nordens Bjarkemaal
Med Klang af Hjertets Fylde:
"De Gamles og de Unges Skaal
Som Kæmpeaanden hylde!"
N. F. S. Grundtvig.
Trykt hos J. D. Qvist.

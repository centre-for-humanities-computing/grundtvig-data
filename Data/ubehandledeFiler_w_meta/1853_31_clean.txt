Christen-Folket, eller, som man pleier at sige: den Christne Menighed, ligner vel Jøderne deri, at de er vidt adspredte i Verden, uden et eget Fæderneland og Modersmaal, men de Christne er ikke engang, som Jøderne, et forældet Verdens-Folk, der, mens de var i deres Velmagt, havde et eget Hjemland, et eget Tungemaal og egne borgerlige Love og Indretninger; thi Christen-Folket har aldrig havt nogen af Delene, saa Verdens-Folkene, i hvis Midte vi friste Livet, kan med Skin af Ret betragte os enten som Snylte-Væxter, der nære sig af fremmede Safter, eller som tørre Grene paa deres grønne Stammer.
Ligesom vi nemlig selv bekiender, at vi, som Christne, nedstammer fra en Enkeltmand i Jødeland, af Abrahams Sæd og Davids Slægt, ved Navn Jesus Christus, saaledes tilstaaer vi ogsaa, at Christen - Folket hverken er oprundet, eller forplanter og udvider sig, som andre Folk, paa hvad man kalder naturlig eller kiedelig, men paa hvad man kalder overnaturlig eller aandelig Maade, saa det er ene ved Troen paa Jesus Christus, som Guds eenbaarne Son og Verdens Frelser, og ved en hemmelighedsfuld aandelig og hjertelig Forening med ham, at vi, som et Udvalg af alle Verdens-Folkene, sankes og samles til det store Guds-Folk, der vel i denne Verden kun er aandelig til, men skal dog, som vi haaber, virkelig arve hele Jorden, naar vor himmelfarne Konge, Jesus Christus, ved Verdens Ende kommer igien at domme Levende og Døde!
Er imidlertid den Jesus Christus, fra hvem vi aandelig nedstammer og hvis hjertelige Eiendoms-Folk vi kalder os, virkelig, som vi troer, den evige Sandhed i egen guddommelige Person, og er hans Aand, vor Folke-Aand, baade den guddommelige Sandheds og Kiærligheds Aand, da er det klart, at Christus og hans Folk lastes og hades uforskyldt, thi da er de til Velsignelse for Menneske-Livet til alle Tider og under alle Himmelegne, og da Christi Rige slet ikke er af denne Verden, kan det umuelig være Verdens-Rigerne iveien.
Hvor soleklart det imidlertid end maa kaldes, at den Jesus Christus, som ikke blot vidnede, at hans Rige er ikke af denne Verden, men som i sine Kiødsdage forsmaaede denne Verdens Gods, Magt og Ære, ungelig i sine Aandsdage kan søge dem, saa har denne Verden dog atter Skin 
 
787-788
af Ret, naar den paastaaer, at det være med "Herren og Aanden" som det vil, saa har dog Christen - Folket giennem Aarhundreder endog i det Store lagt an paa baade med Vold og List at stifte og befæste et saakaldt christeligt Verdens-Rige, saa Verdens-Folkene, sor ikke selv at blive Trælle, nødvendig maae indskrænke det saakaldte "a a n d elige" Folks Frihed, og om mueligt i Fødselen kvæle alle de hierarkiske eller skinhellige Planer til Verdens Undertrykkelse, som synes dette meget tvetydige Troes-Folk medfødte.
Hertil svarer vi nu vist nok med Rette, at Skinnet bedrager, thi da det i christelig Forstand kun er Aanden, som skaber Folket, og det christelige Guds-Rige herneden kun er "Retfærdighed, Fred og Glæde i den Helligaand" , saa lyver de aabenbar, som i Christi Navn kræver eller foger nogen Magt eller Eiendom i denne Verden, eller som siger, at Christi Aand hviler paa dem, skiøndt de vil skaffe Christus et verdsligt Rige, som han forsmaaer, paa Halsen, saa hvem der vil regnes til Christen-Folket, maa, som Christen, give Afkald paa al verdslig Magt og Besiddelse, og søge sin Arv paa den ny Jord under de nye Himle, som vor Konge har lovet os, naar han kommer igien, at herliggiøres i sine Helgene og at beundres i alle sine Troende.
Om imidlertid denne christelige Paastand, der har Skinnet imod sig, virkelig holder Stik, det maa det aandelige Christen-Folks, eller, hvad her er det Samme, den christelige Folke-Aands Historie i det hele udvise; men saalænge denne Verden staaer, kan Christen - Folkets Historie ligesaalidt være Suldstændig som Menneske-Slægtens, da det aandelige udvalg af alle Folk nødvendig har Maal tilfælles med hele Slægten, ligesom da ogsaa Christus vidner, at hans Folk skal oppebie ham, til han øiensynlig kommer igjen, og at han vilaandelig være med os alle Dage til Verdens Ende.
Om derfor endog det aandelige Christen-Folks Historie, hidindtil, lod sig ligesaa tydelig beskrive og ligesaa gyldig afhjemle som noget af Verdens - Folkenes, saa maatte vi dog aldrig vente, med Christen-Folkets ufuldendte, følgelig ufuldstændige Historie, at kunne overbevise den vantro Verden om vor aandelige Konges og hans Folks Uskyldighed, end sige da om deres Ret til at arve baade Himmel og Jord; thi skiondt intet Verdens-Folks Historie er saa fuldstændigt, saa tydelig beskrevet og saa gyldig afhjemlet, som det verdslige Guds-Folks : Ebræer-Folkets, i gamle Dage, saa giør den vantro Verden dog ligefuldt Ebræerne deres Ret stridig baade til Canaans Land, til den ypperste Lov, til den sandeste Spaadom, til den høieste Sang, til den dybeste Viisdom, til den mesterligste Bog, og til alt hvad Gud skiænkede dem.
Dette maa imidlertid ingenlunde afholde Christen - Folkets Boglærde og Skriftkloge fra at skrive paa det aandelige Folks Historie, Folket selv til Gavn og Glæde, Oplysning og Opbyggelse, og at det kan skee langt tydeligere, troværdigere og lærerigere end nogen vilde tænkt, det kan vi see af de "fire Evangelier" og "Apostlernes Gierninger" der, som Stamfaderens Levnets-Beskrivelse og Stammefyrsternes Eftermale, er den christne Folke-Histories mageløse Indledning og Begyndelse.
Saavel i denne Bibel-Historie om Oprindelsen af den ny Pagts Folk, som i Apostel-Brevene til Christen-Folkets Førstefødte, er der da ogsaa gjort en mageløs Begyndelse til, saa tydelig, som mueligt, at oplyse Christi Aands Forhold saavel 
 
789-790
lil Menneske-Aanden som til Verdens-Aanden, og Christen - Folkets Forhold til Menneske-Slægten i det Hele, og især til de tre gamle Hoved - Folk: Ebræer, Græker og La t in er, som var stedt sammen i det Romerske Verdens-Rige, og denne Oplysning maa nødvendig optages, og, saavidt mueligt, klares i enhver saakaldt ,,Kirke -Historie," der vil giælde for en Historie af det aandelige Folk, hvis Konge og kongelige Stamfader Jesus Christus er.
Den første og vigtigste Oplysning i saa Henseende er nu aabenbar den, at Christ! Aand, som Sandheds-Aanden, er den samme Aand, som var over Moses, David og alle Propheterne, hvis efterladte Skrifter er indlemmede i Ebræernes Bibel eller hellige Skrift, thi heraf følger, at Christen-Folket maa vedkiende sig Ebræer - Folket som sit Forbillede, sin Forløber og Forbereder, og maa tilegne sig hele den Betragtning af Forholdet mellem Gud og Menneske, som har afpræget sig i "Mose-Lov, Propheterne og Psalmerne". Det er følgelig den christelige saavelsom den mosaiske Grund-Betragtning af Menneskets Forhold til Gud, at Mennesket, baade som Mand og Kvinde, er skabt i Guds Billede og efter Hans Lignelse, til at dyrke og vogte Guds Paradis paa Jorden, til at æde af Livets Træ, saa de blev udødelige, og til at giøre sig hele Jorden underdanig; men at Mennesket tidlig forgreb sig paa Kundskabs-Træet, forspildte derved hele sin Lykke og udjoges af Paradiset, fra Livets Træ, til at trælle for sin Fode og til at døe for sin Synd.
Dette maa imidlertid ingenlunde forstaaes saaledes, som om Mennesket ved Syndefaldet skulde have tabt hele sin Lighed med Gud; thi havde Menneske-Ordet tabt hele sin Lighed med Guds-Ordet, da maatte enhver følgende Aabenbaring i
Ordet været umuelig, og havde Menneske-Hjertet tabt hele sin Lighed med Guds-Hjertet, da maatte al følgende Aabenbaring været unyttig, al sand Omvendelse og Tro paa Guds Ord umuelig, og i saa Fald maatte da baade Ebræer-Folkets og Christen-Folkets Historie været en stor Legn fra Begyndelsen til Enden.
Saavist derfor, som Guds eenbaarne Søn er blevet Menneskens Søn, født af en Kvinde, ja, saavist som Gud har talt med Abraham og Moses, som en Mand med sin Næste, og saavist som Abraham troede Gud og var hans Ven, med Hjertelag til, for den sande Guds Skyld, at opoffre sin eenbaarne Søn, saa vist beholdt baade Menneske-Ordet og Menneske-Hjertet, trods Syndefaldet, saa megen Lighed med Guds-Ordet og Guds-Hjertet, at Mennesket baade kunde fatte og troe Guds Ord, og at "Himmeriges Rige" rettelig kunde lignes ved alt "Menneskeligt", Syndigheden alene fraregnet.
Den christelige saavelsom den mosaiske Betragtning af den faldne Menneske-Slægts Levnetsløb er da den, at kun af Guds Na ade og Miskundhed frister den Livet, men at, naar den paa overordenlig Maade har lært at kiende den sande Gud og lært at kiende og angre sit Syndefald, da kan den faldne Slægt ogsaa paa overordenlig Maade af Guds Naade faae Synds-Forladelse, opreises af Døds-Faldet, fornyes efter Guds-Billedet og saliggiøres med Guds evige Liv; og at dette Levnetsløb af Guds Viisdom er deelt i to store Tidsrum: "Lovens" Tid, til Omvendelse ved den sande Guds Kundskab og Syndens Erkiendelse, og "Evangeliets" Tid, til Synds-Forladelse, Gienfødelse og Fornyelse efter Guds Billede og til Saliggiørelse ved Troen paa den Guds Salvede (Christus, Messias), 
 
791-792
som, menneskelig talt, er Kvindens Sæd, der knuser Slangens Hoved, og Abrahams Sæd, i hvem alle Jordens Folkefærd skal blive velsignede.
I Overeensstemmelse hermed er det Christen-Folkets Grundsætning, at "Loven" ingenlunde oplofts men opfyldes ved "Evangeliet", da Evangeliets Tilbud indeholder det samme som Lovens Paabud, saa den samme Kiærlighed, som er Lovens Fylde, er Evangeliets Frugt.
Hvad nu Menneske-Slægten i det hele, og Oldtidens hedenske Hoved - Folk: Grækerog Latiner særdeles, angaaer, da vidner Christi Aand, som den evige Sandheds Aand, at ligesaa almindelig, som Guds Naade er og Evangeliets Forkyndelse ska! være, ligesaa almindelig er Trangen dertil, og er Muligheden, for hvert Folk og hver Enkeltmand, ved Samvittigheden og ved sandhedskiærlig Betragtning af Skaberens Storværk i Verden og Mennesket, at komme til den sande Guds Kundskab og til sin Synds Erkiendelse, saa at alt, hvad der hindrer Mennesket deri, er af den Onde: af Løgnens, Mørkets og Dødens Aand, der ogsaa kaldes denne Verdens Aand, fordi det er med den øiensynlige, timelige Verdens Rigdom, Magt og Glæde han frister Mennesket til at vrage eller glemme den anden, den usynlige, evige Verdens Rigdom, Magt og Ære, ligesom det er med Verdens-Livets Skin han forblinder de Dødeliges Sjæle-Øie, saa de ikke seer, at det er en evig Døds-Kraft, hvormed Sandheds-Fienden behersker og ødelægger alle Syndere.
Da det nu var Verdens-Livet fra dets fri og skiønne Side, der indtog Grækerne, og Verdens-Livet fra dets stærke, rige og herskende Side, der fortryllede Latinerne, og da ethvert Folks Aand er den fælles, usynlige Livskraft, der skaber hele Levnets-Løbet, og giver sig tilkiende i Ordet paa Moders-
maalet, saa hørde baade Græker-Folkets og Latiner - Folkets Aand til Vildfarelsens Aander, som umuelig kunde forliges med Sandhedens Aand, skiøndt Græker-Aanden maatte synes meget forligelig med Kiærlighedens Aand, naar det oversaaes, at den guddommelige Kiærlighed er eet med den guddommelige Sandhed, ligesom "Faderen og Sønnen er eet", saa at ligesom denne Sandhed aabenbarer og priser Kiærligheden, som det Høieste og Dybeste, saaledes stadfæste denne Kiærlighed alle Sandhedens Domme, som rene og rette, og aabner kun sit evige Himmerig sor hvad der er af S and hed.
Guds Riges Historie, som et Naade-Rige i den faldne Verden, maa da aldeles svare til vor Mesters Fremstilling i Lignelsen om ,,den forlorne Søn", der først maatte lære at kiende sin Uværdighed til at kaldes d e n Faders Søn, hvis Huus han egensindig havde forladt og hvis Gods han forfalden havde forødt, men vendte saa om til Hjemmet med Tro paa sin Faders Barmhjertighed, og skiondt han ikke turde vove at udbede sig meer end en Tjener-Stilling, saa mødtes han dog af sin Fader paa Halvveien, blev opreist af ham til at tages i Favn, opklædt paa ny som en Søn, og modtaget i Faderhuset med et høitideligt Giæstebud, dobbelt kiærkommen, fordi han havde været tabt, men var bleven fundet, havde været død, men var levet op igien.
Her stilles os da ogsaa klarlig for Me, hvad Forskiellen er mellem det verdslige Guds-Rige, som stiftedes ved Moses, Guds mageløse Tjener, og det aandelige Guds-Rige, som stiftedes ved Jesus, den himmelske Faders eenbaarne Søn, der selv var og er Christus, Guds-Rigets salvede Konge, thi Tjeneren grundede et herskabeligt og 
 
793-794
tjenerligt, men Sønnen et faderligt og barnligt Forhold mellem Gud og Mennesket, uden at derimellem dog er mindste Strid, da Moses Spaaede om Jesus, og Jesus vidnede for Moses, ja, da Varnligheden var forudseet og sorudsagt ved Moses og Propheterne, og Tjenerligheden blev forudsat og afhjemlet af Herren selv i sin Tjener-Skikkelse.
Hvad altsaa Christen-Folkets Historie skal bevise, er ingenlunde blot, at Jesus Christus var den forjættede Abrahams Sæd og Davids Søn, om hvem Moses, David og alle Propheterne har spaaet, men først og sidst, at Menneske-Livets Fornyelse efter Guds Billede, baade i det Hele og i det Enkelte, som den var forudseet, forudsagt og forberedt i Guds verdslige Rige hos Jøderne, virkelig er traadt i Kraft og nærmer sig skridtviis Maalet, som er Forening med Guddoms-Livet, i Guds a a lidelige Rige hos de Ch rist n e, og det er klart, at ligesom Ebræer-Folkets første Historie-Skriver, Moses, rettelig slog Leir mellem Abrahams, Isaks og Jakobs Telte, hvor Guds Engle steeg op og ned, og hvor Herren selv giæstede sin Ven under Egen i Mamre, saaledes begynder Christen - Folkets Historie ogsaa rettelig ved I e su og hans Apostlers Fødder, hvor Guds Engle fare op og ned over "Menneskens Sen", og hvor Guds Aand taler giennem hans Tjenere med alle Folkefærds Tunger til Aabenbarelse af Kiærlighedens Storværk; thi kun Historien derom kan give os Billedet af det ny Guds-Menneske i hele sin Glands og af det aandelige Guds-Rige paa Jorden, som er: Retfærdighed, Fred og Glæde i den Helligaand.
Uagtet nemlig vist nok Skabelsen af Mennesket, i Guds Billede og efter hans Lignelse, ikke blot betyder, at Mennesket, ved at betragte sig selv baade indvendig og udvendig, kunde lære at kiende sin Skaber, men ogsaa at Mennesket havde Kraft og Kald til at efterligne Gud, saa syndes det dog for dristig sluttet, at Mennesket i det hele stod i sam m e Forhold til den eiegode, alvidende og almægtige Gud, som et Menneske-Var n i det enkelte staaer til sin Fader, saa "Mennesket" i Tidens Løb, oplivet, styret, styrket og oplyst af sin himmelske Faders Aand, baade kunde og skulde opvoxe til fuldkommen Lighed og Fællesskab med Ham, saa dette blev først vitterligt i Tidens Fylde, da Guds eenbaarne Søn, sin Faders udtrykte Billede fra Evighed af, blev en Menneske-Søn, i hvem den guddommelige og menneskelige Natur fandtes fuldkommen forenede, saa at ikke blot levede Guddoms - Kiærligheden med hele sin Reenhed og Dybde i Menneske-Hjertet, men Guddoms-Ordet lød ogsaa i sin fulde Kraft fra Menneske-Læber, og Kiød-Legemet blev ikke blot udødeligt og uforkrænkeligt, men blev for evig en velbehagelig Bolig, et fuldkomment Redskab og et klart Speil for Guds Aand.
Ligeledes havde vel Abrahams og hele Ebræernes Historie viist, at det faldne Menneske kunde endnu baade "i sin Mund og i sit Hjerte" have en virkelig Lighed med Gud og ved hans Naade blive venlig forligt med Ham, men at det faldne Menneske kunde og skulde saaledes opreises af Guds Naade ved Troen paa Guds eenbaarne Sen, at der fødtes et nyt aandeligt Menneskefolk, der kunde og skulde være i denne Verden, ligesom Guds og Menneskens Søn, Jesus Christus, var, og vore op til hans Maal, saa de hverken havde eller ønskede at have noget af denne Verden at hælde deres Hoved til, men havde Magt til at være Guds Vorn, Magt til i Jesu Navn at overvinde 
 
795-796
Verden, og Magt til med den Helligaands Kraft at drage et Udvalg af alle Folk under Himmelen til sig, saa hele de Troendes Mangfoldighed blev "eet Hjerte og een Sjæl" i Herren, det seer vi først paa Apostlerne og den apostoliske Menighed i Jerusalem.
Naar vi imidlertid nu, med Jesu Christi guddommelige Menneske-Liv og med den apostoliske Menighed for Øie, stræbe at fortsætte det christelige Guds-Folks Historie, da kan vi, med Herrens Aand over os, umuelig tænke, at det fleer enten ved at skrive en fortløbende Bispe-Krønike eller en ligedan Bog-Krønike, eller en Række af statskirkelige Aarbøger, under Navn af "Kirke - Historie", saa enten maa vi opgive Forsøget, som noget, der er os over Magten, eller vi maa see Lys i Herrens Lys til at opdage hans Vei paa Jorden, og hans Frelser-Værk blandt alle Folk.
Her er i denne Henseende først og fremmerst den Opdagelse at giøre, at Christen - Folket, skiøndt i ingen Henseende et verdsligt Folk, dog er et virkeligt Menneske-Folk i denne Verden, med et folkeligt Levnetsløb og en folkelig Skæbne, saa at den Guld - Alder og Halvgude -Tid, hvormed Christen - Folkets Historie begyndte, skiøndt den var sand og ægte, blev dog af stakket Varighed, og fulgdes af mange sorgelige Omskiftelser, indtil der indtraadte en ny "Tidens Fylde", hvori et tilsvarende Gyldenaar skal forklare Guldalderen og fuldende Levnetsløbet.
Den anden Opdagelse giælder Christen-Folkets Kiendemærker, som man aabenbart har taget Feil ad, naar man søgde dem enten paa Bispe - Stolene eller i Klostrene, paa Hø i skolerne eller i Bøgerne, da de dels for at være et aandeligt Folks Kiendemærker, maae selv være aandelige og dels for at være folkelige, maa være fælles, og aandelig svare til de verdslige Folkefærds Kiendemærker, som er Modersmaal, Fæderneland og Fæderne-Love og Skikke.
Da derimod det mundlige Ord om det Usynlige er den eneste aandelige Ting, som falder i en af vore Sandser, nemlig Hørelsen, og er derfor det eneste, hvori A a uden virkelig kan aabenbare sig for Verden, saa maa det aandelige Folks Kiendemærker ligesaavel sindes i visse saadanne mundlige Ord, som det er ved et saadant mundligt Ord paa allehaande Tungemaal, at Menneske-Slægten er kiendelig fra alt det Umælende.
Idet vi nu kiækt forudsætter, at vi i "den hellige Daab" og "den hellige Nadv e r" har guddommelige Naademidler til Menneske-Livets Gienfødelse, Fornyelse og Saliggiørelse, indstiftede af Vorherre Jesus Christus selv, da slutter vi med Nødvendighed, baade at det er Ordet alene, som adskiller Herrens ægte Naademidler fra de uægte, som man kan give og har givet samme Navn, og tillige at Ordet, hvormed Herren har indstiftet sine Naademidler, derfor baade er uforanderligt, og, som hans "Munds Ord", er Provestenen for hver Aand, der kalder sig hans og hans Faders Aand.
Hermed stemmer da ogsaa den apostoliske Lærdom om Ordet "i vor Mund og i vort Hjerte," og om "Herrens, Troens og Daadens, Brødets og Kalkens Eenhed" til alle Tider, saa klarlig overeens, at derimod slet ingen christelig Indvending lader Sig giøre, og det følger da af sig selv, at da Daaben baade udvortes og indvortes giver Indfødsretten i Christi Rige, som alle Christne uden Undtagelse maae have tilfælles, saa bliver ogsaa Daads-Pagten og Daabens Old Christen - Folkets Hoved-
 
797-798
Kiendemærker, aandelig svarende baade til Modersmaalet og Fædernelandet hos Verdens-Folkene, medens begge Naademidlernes uforanderlige Meddelelse efter Herrens egen Indstiftelse ved hans Munds Ord, og Evangeliets lydelige Forkyndelse i Overeensstemmelse hermed, Svarer til Verdens-Folkenes Grundlove.
Det følger vist nok af sig selv, at uden Aand, uden Livskraft, vil Ordet om Aand og aandelige Ting ligesaavel hos Christen-Folket som hos Verdens-Folkene være dødt og magtesløst paa alle Tungemaal, men derfor vedbliver Jesu Christi Munds Ord til hele sit Folk ligefuldt at være det eneste aandelige Legeme, hvori Christi Aand kan aabenbare sig og til Vorherres Jesu Christi Dag suldføre den gode Gierning, han med Apostlerne begyndte, ligesom det paa den anden Side er soleklart, at kun et Ord til os af Jesu egen Mund kan give os Ret til at stole paa ham, og Magt til i Troen og Haabet at tilegne os hans Lofter til sit Folk.
Med denne Oplysning, at hvor Daaben meddeles ester Herrens egen Indstiftelse med hans Munds Ord, der er hans Aand og hans Folk; hvor tillige Nadveren meddeles efter Herrens egen Indstiftelse med hans Munds Ord, der er han selv "efter Ordets Lydende", og hvor tillige Evangeliet i Overeensstemmelse hermed forkyndes lydelig og levende, der giver Aandens og Herrens virkelige Nærværelse sig tilkiende i tilsvarende Virkninger; med denne Oplysning, men ogsaa kun med den, kan vi sinde Vei giennem Christen-Folkets hele Historie til vore Dage, og trøste os over al Skrøbelighed med Apostelens Vidnesbyrd, at hvor forskiellige end Tjenesterne er, saa er dog Herren den samme, og hvor stor end Forskiellen er paa Naadegaver, saa er dog Aanden den sa m m e.
I Henseende nu lil det første Tidsrum i Christen-Folkets Historie, som udgiør omtrent trehundrede Aar, da er det især de haarde og blodige Forfølgelser af denne Verdens Herrer, de Romerske Keisere, fra Nero til Konstantin, der er gyldig afhjemlede og deviser, at de Christne udgjorde et mageløst aandeligt Folk, der blot ved fælles Troes-Bekiendelse, Daab og Nadver baade var langt fastere forbundet og langt stærkere end noget Verdens-Folk, og da et blot aandeligt Folk, med hele Verdens-Magten imod sig, aabenbar har al sin Livsfraft af Aanden, saa tilskriver vi med Rette Christi Aand Æren for Christen-Folkels heltemodige Kamp og glimrende Seier, skiondt vi ingen Enkeltmænd kan nævne, efter Paulus og de tolv Apostler, som Aandens udmærkede Redskaber. At vi nu ogsaa om Tiden mellem Apostlerne og Konstantin savne samtidige Historie-Bøger, maa ikke undre os, da det altid er Heltenes Skik at øve Bedriften og overlade det til Efterslægten at beskrive den, men vel maae vi desmere beundre de "fire Evangelier" og "Apostlernes Gierninger" som ved en mærkværdig Undtagelse blev en mesterlig Beskrivelse af Herrens Levnetsløb, og om hans Riges Stistelse ligefra Jerusalem til Rom. Vistnok kunde vi ønske at vide, baade hvad andre af Apostlerne end Petrus og Paulus udrettede, og hvorvidt Evangeliet blev apostolisk  forkyndt, ikke blot østen og norden, men ogsaa syden for Middelhavet, hvor vi siden sinder navnkundige Bispesæder i Alexandrien og Karthago, men derom har der allerede i det andet Aarhundrede kun været loft Rygter, som vi kan see af Biskop Irenæi uskatteerlige Bog fra den Tid, som derimod giver os troværdige Efterretninger om en langt vigtigere Sag, nemlig Christen-Folkets hellige Skrift, det saakaldte "Ny Testamente."
Vel kan nemlig en hellig Skrift ikke have samme Forhold og Stilling til Guds 
 
799-800
aandelige som til Hans verdslige Folk, eller i Evangeliets som i Lovens Tid, hvorfor Jesus Christus heller ikke, som Moses, efterlod sit Folk nogen Bogstav-Skrift, men lagde sine "Anordninger i Apostlernes Mund, og sendte med Aanden sin Menighed glødende Tunger, men dog er det hele Folket af stor Vigtighed at have en ægte apostolisk Beskrivelse af Herrens og Aandens Storværk i Tidens Fylde, og den Beskrivelse, Apostlerne Petrus, Johannes og Paulus, ved Aandens overordenlige Oplysning i Brevstil har givet af den rene og sunde Lærdom, den har Christenfolkets Boglærde fundet mere uundværlig, jo bedre de oplystes af den samme Aand, som drev Apostlerne. At nu saavel disse to Dele af Christen-Folkets hellige Skrift, som vor Spaadoms-Bog (Aabenbaringen) af Apostelen Johannes, og næsten alt, hvad man siden har regnet til det "Ny Testamente", allerede tidlig i det andet Aarhundrede almindelig erkiendtes for et ægte apostolisk Efterladenskab, det bevidner Biskop Irenæus, og hans Vidnesbyrd er saameget troværdigere, som han paa den ene Side havde havt den gamle Johannes-Discipel Biskop Polykarp til Læremester, og paa den anden Side netop skrev sin Bog imod "Kiætterne", som deels beraabde sig paa uægte Apostel-Skrifter og deels fordreiede de Ægte.
Heraf seer vi for Resten, at der allerede tidlig hos Christen-Folket blev lagt en urimelig stor Vægt paa Kiætter-Historien, saa det er intet Under, at den siden fik Hævd paa at udgiøre Broder-Parten af hele den saakaldte "Kirke-Historie", der dog aabenbar skulde være det sande Christen-Folks Historie og saa lidt som muligt deres, der kun falskelig udgave sig for det. Hovedgrunden til denne Feiltagelse, som man seer ypperlig undgaaet i "Apostlernes Gierninger", ligger nu vel altid i en Svækkelse og Sygelighed hos det aandelige
Folk, som kun Aanden kan helbrede, men den nærmeste Anledning er dog den, at man ikke skielner mellem den oprindelige Christen-Tro, som skal være fælles, efter sit klare, uforanderlige udtryk i "Bekiendelsen" ved Daaben, og hvad Folkets Skriftkloge til en vis Tid med meer eller mindre Grund anseer for den eneste rene og sunde Lærdom; thi hvem der døber med en anden Daab end Christen-Folket fra Arilds Tid, eller benæg ter og bestrider den Tro, som ved Daaben bekiendes, de udelukker sig dermed selv af Christen-Folket, og hvem deringen af Delene giør, kan aldrig, hvor mistænkelig end hans Lærdom sindes, med Rette frakiendes sin Indfødsret.
Med Keiser Konstantin den Store, som i Begyndelsen af det fjerde Aarhundrede ikke blot gjorde Ende paa Ch risten-Navnets Fredløshed i Verdens-Riget, men gjorde de Christnes udvortes Gudsdyrkelse herskende i Romer-Riget, pleier man triumferende at begynde et nyt Tidsrum i Christen- Folkets Historie, men skiøndt Aands-Kraften i Christi Navn og Ord aabenbar maatte have vundet en afgiørende Seier over Verdens-Magten, førend Stats-Klogskab kunde bevæge en hedensk Keiser til saaledes at smigre for Christus, saa var det dog et stort Guds under, at denne Smiger, farligere end alle Forfølgelser, ei gjorde en sørgelig Ende paa Christen-Folkets Historie i det Hele, som den virkelig gjorde det i Konstantinopel, Antiochien, Alerandrien og overalt, hvor man gav Keiseren hvad Guds er.
Keiser Konstantin indbildte sig nemlig, at han, ved at erklære sig for Christendommens Velynder og Beskytter, og ved at sorge for den christne Embedsstands (Bispers og Præsters) underholdning og Anseelse, havde faaet samme Myndighed derover, som de Romerske Keisere havde havt over Afguds-Dyrkel-
 
801-802
fen og dens Tjenere, saa at, naar han kun først havde hørt Bisperne og bladet i Bibelen, da kunde ban efter sit eget Hoved afgiøre ikke blot hvad der, christelig talt, var den sunde Lærdom, men selv hvad alle Christne skulde troe ogbekiende. Hvordet aandelige Riges Embedsmænd gik ind paa denne Synsmaade og vilde tjene to Herrer, der skiftede de igrunden Herre, og hvor man virkelig ombyttede dm apostoliske Troesbekiendelse ved Daaben med en keiserlig, der baade indeholdt mere og mindre, der maatte Daaben holde op at være andel, end hvad Keiseren selv og hans Tjenere kunde giøre den til, altsaa holde op at være Livskilden for Christi aandelige Folk.
Da nu den christne Embeds-Stand i hele Romerriget tildeels gik ind paa den Synsmaade, at Christus maatte nøies med saa aandeligt et Rige, som Keiseren ved den christne Gudsdyrkelse, ved Bibelen, og ved Bispernes og sin egen Skrift-Klogskab, kunde giøre af det Romerske Verdens-Rige, saa svævede aabenbar hele Christen-Folkets Liv i yderste Fare giennem det andet Tidsrum paa omtrent trehundrede Aar (300-600) mellem Keiser Konstantin og Pave Gregor den Store.
Her maae vi i Christen-Folkets Historie fæste Niet skarpt paa Forskiellen mellem den keiserlige Stats-Kirke, som fra Konstantinopel udvidede sig over hele det romerske Østerleden og forplantedes senere til Rusland, og den pavelige Kirke-Stat, med det apostoliske Sæde i Rom til sin Brændpunkt, hvorfra den ikke blot efterhaanden drog hele det romerske-Vesterleden til sig, men udvidede sig lige til Ruslands Grændser og til det yderste Norden.
Hvilken af disse to selvgjorte Ting, der var den ene rette, derom maae vi lade Papister og Protestanter trættes, ligesom fordum Paver og Keisere, saalænge de lyster, da ingen af Delene kan være det christelig rette, naar Christi Rige ikke er et verdsligt, men et aandeligt og dog et virkeligt Rige; men hvilket der var det mindste Onde for Christen-Folket, det har Historien afgjort, saavist som det aandelige Folkeliv aldeles forsvandt i den keiserlige Statskirke, som i en Helvedes Afgrund, medens det giennemgik den pavelige Kirke-Stat som en Skiærsild, hvis Pine aldrig var saa stor, at vi jo nu kan see, den var efter Omstændighederne uundgaaelig nødvendig.
Hvad der nu igrunden gjorde Forskiellen som paa Liv og Død, var, at Paven i sin Kirke-Stat holdt Haand over, hvad Keiseren afskaffede i sin Stats-Kirke, nemlig den apostoliske Troes-Bekiendelse ved Daaben, saa Daaben kunde vedblive at være det aandelige Folks Livskilde, Gienfødelsens og Fornyelsens Vad i den Helligaand; men dette hængde dog ogsaa nøie sammen med det hele Forhold, hvori den romerske Biskop stod og satte sig til Vorherre Jesus Christus, hans Folk og hans Rige paa Jorden.
Saalænge nemlig, som Christi aandelige Rige havde hele Verdens-Magten imod sig, saalænge var Bisper og Præster ogsaa virkelig hans aandelige Embedsmænd, og det var Synd af dem alle, som i det fjerde Aarhundrede ei længere vilde finde sig i det aandelige Riges fri og folkelige Forfatning, hvorefter Embedsmændene skulde være alles Tjenere, og opoffre Sig for Riget, ligesom Kongen selv havde foregaaet dem med sit lysende Exempel, men det gjorde dog en mærkelig Forskiel, enten Christi Embedsmænd traadte i en verdslig Herres Tjeneste og rokkede Christi Anordninger for at give Keiserens Verdens-Rige et aandeligt Skin efter hans Hoved, eller om Christi Embedsmænd prøvede paa selv at grunde et Verdens-Rige, hvori de selv, som Aande- 
 
803-804
ligheden (Geistligheden) var Sjælen, og kunde da, som det syndes, lettere og bedre holde Christi Anordninger i Hævd.
Det Sidste var nu, hvad der lige fra Biskop Cyprians Dage (i det tredie Aarhundrede) havde spøget i de latinske og vesterlandske Bispers Hoved, og hvad især fra Gregor den Stores Tid, de Romerske Biskopper, som St. Peders Eftermand og Christi Stat holdere, satte sig i Spidsen for og stræbde med stigende Herskesyge og til en Tid med forbausende Held at giennemføre.
Ogsaa dette var uchristeligt Daarskab, da Vorherre Jesus Christus ingen anden Statholder har eller kan have i sit aandelige Rige, end sin og sin Faders Aand, og da enhver Anvendelse af verdslig Magt til enten at befolke, forsvare eller udvide et i Sandhed aandeligt Rige ikke blot formørker og skjuler, men beskæmmer og undergraver det, og det er derfor kun den ny Christenheds Skabelse og Fornyelsen (Reformationen) der af den christelige Oplysning, som laerer os, at selv giennem Kirke-Statens Skiærsild fulgde Herrens Aand dog iløn med hans Munds Ord, for at fuldføre den gode Gierning til Vorherres Jesu Christi Dag.
Af disse Aandens Storværker har det første hidtil været aldeles overseet og det andet aldeles miskiendt, saa det er intet under, at der i vore Kirkehistorier hverken sindes Vei eller Sti mellem Apostlerne og Reformatorerne, men det er i alle Maader af høieste Vigtighed baade for Christen-Folkets Historie og for dets Fremtid, at de endelig engang bliver seet i deres rette Lys som er Herrens.
At nu netop Gregor den Store, som man ganske vittig har kaldt den sidste gode og den første slette Pave, sendte en vis August i n og nogle andre Benediktiner-Munke til Engeland, hvor der vel hos Vælskmændene varen forældet Levning af gammel Christendom men hvor Angler og Saxer i det fenne Aarhundrede havde indtaget næsten hele Riget og holdt fast saavel paa deres Hedenskab som paa deres Modersmaal, og at i det o l t en d e Aarhundrede Anglerne forplantede Christendommen til F r i s l a n d og Nord - Tyskland , det er jo vitterligt nok, men at det ogsaa var Anglerne, som i det tiende og ellevte Aarhundrede bidrog det meste til Christendommens Indførelse i Høinorden, det er sædvanlig overseet, og at herved en heel ny Folke - Kreds, som skulde blive Reformationens Moderskiød og egenlige Virkekreds, traadte ind i Christen-Folkets Historie, eller med andre Ord, at der vidunderlig skabdes en n y Christenhed, hvori Christen-Folket stræber at stige de samme Trin op, som det steg ned i den gamle Christenhed, det er Oplosningen af den store Gaade, som Christendommens Skæbne under Pavedømmet øiensynlig danner.
Forst maae vi da lægge vel Mærke til, at det ene var ved det mundlige Ord baade at Christendommen indførdes hos Anglerne og forplantedes ved dem til Tyskland og Høinorden, thi ligesom det kun er ved det lydelige Ord, den Christne Tro virkeligen kan forplantes og Christi Aand meddeles, saaledes er det lun forsaavidt som Ordet faaer Lov til at virke alene, saa Troens Bekiendelse bliver en fri Sag, at Ordets Virkning kan være guddommelig stærk og Aandens Værk blive kiendeligt. Hvor man derfor, som baade i den keiserlige Stats-Kirke og i den pavelige Kirke-Stat, giør Troes Bekiendelsen til en Borger-Pligt, og giør "Embederne" i Guds Rige til "visse Levebrød" i denne Verden, der baade svækker man uberegnelig Ordets aandelige Virkning, ved at giøre Ordførernes Sanddruhed mistænkt, og der skjuler man, saavidt muligt, Aand e n s Værk, da det 
 
805-806
maa falde meget tvivlsomt, om det Ord paa alles Læber, der hos de Mange kun er et Mundsveir, virkelig hos de Faa er en Guds Kraft, og under saadanne Omstændigheder er den Christne Troes Forplantelse til Hedninger ved Ordet alene det eneste klare Kiendetegn paa Aandens Nærværelse og Ordets Magt. Da imidlertid den samme aandelige Afmagt og Tvivlraadighed, der i Christenheden altid er Stats-Kirkens og Kirke-Statens første Forældre, giør det næsten umueligt, at den Christne Tro kan udbredes derfra ved Ordet alene, saa skal vi lægge vel Mærke til, at det blev ogsaa kun mueligt ved "Munkelivet", der naturligviis yttrede sig christeligst, friest og kraftigst mens det var ungt, og mens Kirke-Staten endnu, som i Gregor den Stores Tid, kun var i Giære, og derfor er det en vigtig Begivenhed i Christen-Folkets Levnetsløb, at Munke-Faderen i Kirke-Staten, Benedict, stiftede sit berømte Kloster paa Monte-Casino i det sjette Aarhundrede og fandt netop sin største Beundrer og Lovtaler iden Romerske Pave, som sendte Munke af hans Art til Engeland med Christi Evangelium. Saalænge nemlig dette Munkeliv var strængt og Verden forhadt, saalænge vidnede det om Christen Tro hos dem, som frivillig førde det, og blandt dem maatte nødvendig findes Nogle, som baade folde, at kun den frivillige Tro var Navnet værd, og som i alle Maader turde vove deres Liv paa Herrens Ord, om de end ikke havde store Aandens Gaver til at føre det. Saadanne Munke var, ligesom Ansgarher i Høinorden, Augustin og Paulin, der bragde Christendommen til Engeland, og Anglerne, som bragde den til Frisland og Nord-Tyskland, blandt hvilke Vinfred (Bonifacius) har faaet Navn af "Tysklands Apostel".
At nu den Christne Tro stog dybe Rødder i den Gothiske eller Skythiske Folke-Kreds, hvortilden forpsantedes med den Apostoliske Troes - Bekiendelse, og i det hele med Naademidlerne efter Herrens egen Indstiftelse, og hvor den, i det mindste i lang Tid, udbredtes ved Ordetalene, det fik man først ret at see ved Fornyelsen af den christelige Oplysning (Reformationen), som her fandt sit Moderskiød og sin eneste Hjemstavn, saa selv derfor maae disse to Hoved-Begivenheder i Christen-Folkets Historie tæt sammenknyttes , skiondt der i Tidsløbet ligger n i eller i det mindste fire Aarhundreder imellem dem, eftersom man enten regner fra den Tid, da Forplantelsen begyndte i Engeland (600) eller fra den Tid , da den sluttedes i Høinorden (1100). Da imidlertid Kirke-Statens Historie, ogsaa hvor det gjaldt Troens Udbredelse, snart blev aldeles verdslig og gjorde det selv ved Korstogene (fra 1100) alle vitterligt, saa er her igrunden intet Mærkværdigt at overspringe.
Vist nok hører det nødvendig med til Christen-Folkets Historie, saavidt mueligt, at oprede Christendommens Forhold til Høinordens Kæmpeaand, som den eneste af Hedenskabets Folke-Aander, der har sluttet Fred og pleiet Venskab med den, saa det var i alle Maader et lykkeligt Forvarsel, at Odins, Præsten i Nordhumberland frivillig antog Daab og Christendom, med den Bekiendelse, at han deri saae en langt vissere Vei til det "evige Liv" end Asamaalet havde viist ham; men dels kommer dette mærkværdige Forhold først efter Reformationen klart for Dagen, og dels er det kun ved Fingerpeg derpaa , at Reformations - Historien  kan forsvarlig indledes.
Saalænge det nemlig er ved Ordet alene, den Christne Tro udbredes, som det klarlig var i Eng e la n d og i det mindste en Tid lang baade i Nord-Tyskland og 
 
807-808
Høinorden, saalænge er det for Prædikanterne en tvungen Sag at betjene sig af det Folks Modersmaal, som de giæster, og at Christi Aand kan oplive alle Tungemaal til at udtrykke Christendommens aandelige Ting med aandelige Ord, det er et Guddoms-Beviis ikke mindre i Tidens Lob end paa den første store Pindse-Fest; men da det dog var langt fra Munkenes Tankegang i Middelalderen med Flid at udvikle hvad de kaldte "Barbarernes" Tungemaal til Aandens Tjeneste, saa maa de nye Skriftsprog, baade paa Island og i Engeland, saavel som Kæmpeviserne og hele Betragtningen og Behandlingen af Folkets eget Hedenskab, nødvendig skrives paa Folke-Aandens og Folke-Hjertets Regning.
Det var derfor heller intet Under, at saasnart det Engelske Folkeliv vaagnede af Dvalen, hvori det ved den Normanniske Overraskelse i det ellevte Aarhundrede var nedsunket, da reiste det sig alt i det fjortende Aarhundrede med Viklef mod det fremmede Kirkesprog og mod alt fremmed Herskab i Aandens Rige, og det var en følgelig Sag, at da Morten Luther i det Sextende Aarhundrede med usædvanlig Aands-Kraft paastod hvert Folks Ret baade til at hore og føre sit Modersmaal i Kirken, og til frit at prøve alt hvad der kaldte sig Apostolisk efter Apostel-Skriften, da fandt han deri snart almindeligt Medhold baade i Engeland og Høinorden.
Naar man imidlertid anseer disse Paastande, og Bibelens deraf flydende Oversættelse til fri Læsning paa Folkenes Modersmaal, for Reformationens hele Kierne, da glemmer man enten reent, at Talen i Christen-Folkets Historie maa være om en christel i g Reformation, eller man glemmer dog, at Lutheraners, Kalvinisters og So-
cinianers Forhold til den Apostoliske Christendom aabenbar var saa forskiellig som "Ja og Nei", skiøndt de alle havde den samme Bibel og ovennævnte Paastande tilfælles.
Hvad der altsaa mellem det Sextende Aarhundredes indbyrdes uenige Reformatorer stempler Luther og ham alene til en christelig Reformator, det er aabenbar, at han forudsætter den apostoliske Troes - Bekiendelse ved Daaben, alle Indstiftelses-Ordene ved begge Naademidler, og Guddoms-Kraften i disse Ord til Gienfødelse, Fornyelse og Saliggiørelse, som den faste christelige Grundvold, hvorom der ikke maa tvistes efter Skriften, men hvorpaa der skal bygges med Christi Aand efter Skrifterne.
Det er altsaa kun hos de Saakaldte "Lutheranere" vi kan vente at møde en virkelig Fornyelse af den christelige Oplysning, eller af "Apostlernes Lærdom" , som det af deres efterladte Skrifter kan sees, havde giennem mange Aarhundreder selv hos Christen-Folkets troende Lærere været dels forglemt og dels misforstaaet, og den christelige Oplysnings apostoliske Grundsætning kan vist heller aldrig udtrykkes sandere end i den Lutherske Paastand, at "Ordet og Troen" ere de eneste Drivefjedre i det store Saliggiørelses, Værk, som Vorherre Jesus Christus guddommelig har sat i Gang og som den Helligaand ligesaa guddommelig opholder og styrer, men dog er det først nu, ester trehundrede Aars Forlob, at vi kan give denne urokkelige Grundsætning sin levende Fylde og rette christelige Anvendelse.
Det forstaaer nemlig ingenlunde hertil, hvad allerede Luther gjorde med Flid, at indskærpe, det er "Guds Ord" som skal troes , og at det er Hjertets levende Tro paa Guds Ord, der kræves, thi kun naar Guds-Ordet med Livs-Kraft er fundet, kan Troen 
 
809-810
fæste sig dertil og oplives deraf, og saaledes kan Guds-Ordet ikke findes i nogen Skrift, men kun i Christen-Folkets Mund, lagt deri af Christus selv ved hans Daab og Nadvere. Naar vi derimod opdager , at her har Herren sat det Lys, han tændte, paa Lysestagen til at skinne for alle dem, som er i Huset, da seer vi ikke blot, at Ordet og Troen omfatter baade Lyset og LivetLivet, og at Apostel-Skriften stemmer overeens med Apostel-Ordet, men vi seer, hvordan hele det christelige Levnets-Lob, baade hos Enkeltmanden og hos hele Folket eller Menigheden, kan og skal udvikle sig giennem "T r o og Haab og Kiærlighed" til at fatte det evige Liv.
Nu behøver derfor Troes-Bekiendelsen og Ord-Gudsdyrkelsen kun verdslig og borgerlig at frigives, for at det kan vise sig klart som Dagen, baade at d e t Christen-Folk, som Norherre Jesus Christus har skabt og som hans Aand har opholdt, endnu er ilive, og a t Christen-Folkets Liv er en aandelig og hjertelig Fornyelse af Menneske-Livet i Guds Billede, og endelig, at dette Folks Tro kan overvinde Verden.
Paa det nærværende christelige Oplysnings-Trin kan imidlertid Aabenbarelse" af det apostoliske Christen-Folks Liv, Kraft og Bestemmelse ligesaalidt som i Tidsrummet mellem Apostlerne og Konstantin forhindres af Verdens - Magten, thi nu, som da, vil Christen-Folket baade have Mod og Magt til at vise Verden, at de er et aandelig frit Folk, der ikke blot kan bestaae uden verdslig Rygstyd, men ogsaa mod de verdslige Magthaveres Villie.
Ligesom Papisterne paastaaer, at Christen-Folket umueligt kan bestaae, end sige overvinde Verden, uden med den Romerske Pave, som Christi aandelige Statholder, over sin Isse, saaledes paastaae vistnok Anglika-
nerne, at begge Dele er umuelige uden med en Bispe - Række i Spidsen, som i lige Linie nedstammer fra Apostlerne; men da tre Aarhundreder har beviist, at Christen-Folket i Morten Luthers Fodspor, baade uden den Romerske Pave og uden nogen regelret indviet Biskop, baade har kunnet bjerge Livet og har modtaget langt større Naadegaver af Christi Aand til christelig Oplysning og Opbyggelse, end man har sporet enten hos Papister  eller Anglikanere, saa kan vi ikke tvivle om, at jo Fremtiden stedse klarere vil vise, at Vorherre Jesus Christus  er dog altid sin Menigheds eneste rette Ærke - Bisp og Over-Hyrde og at den Hellig-Aand, som Christi eneste rette Statholder, ogsaa er Menighedens rette Ordfører, Sjælesørger og Trøster, saa der kan ingen Mangel og ingen uorden sinde Sted, som jo Herren og Aanden baade kan og vil afhjælpe hos dem, der har Herre, Tro og Daab, Brød og Kalk, Aand og Fader, tilfælles med Apostlerne og med hele Guds aandelige Folk paa Jorden, lige fra den Helligaands udgydelse til Norherres Jesu Christi den store og herlige Dag. Derhos vil det daglig blive klarere for alle oplyste Christne, at Biskoppen, med aandelig Myndighed over Christen-Folket, aldrig kan sindes, hvor han enten har verdslige Tvangs-Midler til sin Raadighed, eller hvor han vælges af andre end den hele Menighed i hans Kreds, eller hvor det er en tvungen Sag at høre til hans Bispedømme, altsaa i ingensomhelst Stats-Kirke eller Kirke-Stat, der hidtil kom for Dagens Lys. At derimod Præsten, med Kald til frit at forkynde Evangelium og forrette Sakramenterne, men ud en al anden Myndighed end den, hans Tilhorere selv opdage i hans Ord af Aandens Drift, ikke blot ligesaavel kan sindes i en 
 
811
Stats-Kirke, som i en Kirke - Stat, men at han ogsaa, i Mangel af en regelret Biskop, kan meddele andre det Kald og Embede, han selv har modtaget, ligesom enhver døbt Christen kan meddele Daaben, det har det lutherske Præste skabs Historie viist og vil fremdeles klarere bevise. Om imidlertid den christelig oplyste Præst i nogen Stats-Kirke eller Kirke-Stat vil faae Lov til at forrette sit Embede i Christi Tjeneste saa frit og fuldelig, som det behøves, det er vistnok meget tvivlsomt, men skeet det ikke, da maa Christen - Folket Snart træde ud af alle Stats-Kirker og Kirke-Stater, og stræbe, med eller uden Biskopper, baade at leve og virke, lære og lide apostolisk, hvad umuelig kan mislykkes, naar Folket er Herrens, thi da vil Herrens Aand, som udretter alt i alle, ogsaa ret aabenbar være Folkets.
Tiden vil nu snart vise, om ikke dog vort Høinordens Folke - Aand, ligesaavel sidst som først, vil giøre en undtagelse, og indrømme Christen-Folket med dets Præster saamegen aandelig og hjertelig Frihed i saakaldte Folke-Kirker, at det christelige Folkeliv ogsaa kan lykkes og trives derinde, og saaledes endnu længe blive ved at styrke den høinordiske Kæmpeaand og dele al den Livs-Oplysning og Velsignelse med de menneskelig Nærpaarørende, som de bedste Folk og Riger af denne Verden kan og vil modtage. Dette maa, ogsaa for Christen - Folkets egen Skyld, være vort Ønske, da det har megen baade Kiøds- og Aands Besmittelse at renses fra, og megen Væxt baade i Lys og Livskraft at oppebie, for det i klar Bevidsthed, som det skal, kan naae op til Apostlerne og til den første apostoliske Menighed i Jerusalem!
N. F. S. Grundtvig.

Konning havde sig Kiøbenhavn,
Frederik var den Konges Navn,
Kiøbenhavn,
Frederik var den Konges Navn,
Karl sor sin Hat var Sverrigs Drot,
Mænde det ei med Fredrik godt.
Det er saa savert ved Sundet at færdes!
Skaane tog han som ingen Ting,
Kiørde med Danmark stemt i Ring,
Ingen Ting,
Kiørde med Danmark stemt i Ring,
Maaneder ser ved Vesterport
Spilled han Bold, men vandt ei stort.
Det er saa favert ved Sundet at færdes!
Kiøbenhavn, sagde han med Brall,
Sletter jeg ud af Stæders Tal,
Han med Brall,
Sletter jeg ud af Stæders Tal:
Stikker i Sky du stolt og prud,
Brat er din Glands et Stjerneskud.
Det er saa favert ved Sundet at færdes!
Svarde klirred og Kugler peb,
Hungeren sved, og hardt det kneb,
Kugler peb,
Hungeren sved, og hardt det kneb,
Død i sin Rede dog vor Drot
Kaared for Liv med Skam og Spot.
Det er saa favert ved Sundet at færdes!
Rygtet bar i en listig Stund
Tidender nye fra Øresund,
Listig Stund
Tidender nye fra Øresund:
Dannemarks Ven har vundet Slag,
Fienderne fik det glatte Lag.
Det er saa favert ved Sundet at færdes!
Klokketaarne i Kiøbenhavn
Tjene til Nød for Bjerg og Bavn,
Kiøbenhavn
Tjene til Nød sor Bierg og Bavn,
Opdam, det lød, med Flag i Top,
Seller paa Stads nu Sundet op!
Det er saa favert ved Sundet at færdes!
Hollands Flaade med Seiers-Flag
Lagde i Havn ved høilys Dag,
Seiers-Flag
Lagde i Havn ved høilys Dag,
Skibe i Flok med Kied og Brod
Bored i Sænk al Hungersnød!
Det er saa favert ved Sundet at færdes!
Skumle stode i Uger ti
Taarnene tyst med Klokker i,
Uger ti
Taarnene tyst med Klokker i, 
 

Meldte nu lydt med Sang og Klang
Himmelens Smil til Danevang.
Det er saa favert ved Sundet at færdes!
Vinter-Stormen fra Øst og Vest
Jordskælv os bod, men blev til Blæst,
Øst og Vest
Jordskælv os bod, men blev til Blæst,
Voldsmanden sank med Sorg i Grav,
Voldene steg ved So og Hav.
Det er saa favert ved Sundet at færdes!
Bjelder klinge og Kaner gaae
Hvor i den Storm Vindfælder laae,
Kaner gaae,
Hvor i den Storm Vindfælder laae,
Høieloft staaer i Gaden bred,
Der hvor de faldt ad Volden ned.
Det er saa favert ved Sundet at færdes!
Blide-Maaned er end saa hvid.
Som den var da i Stormens Tid,
End saa hvid,
Som den var da i Stormens Tid,
Vinteren er endnu saa kold,
Som da de stred om Vestervold.
Det er saa favert ved Sundet at færdes!
Blide-Maaned om Mai dog spaaer,
Deiligst paa Jord er Danmarks Vaar,
Mai dog spaaer,
Deiligst paa Jord er Danmarks Vaar;
Volden er høi og Vangen skiøn.
Søen er blank og Bogen gran.
Det er saa savert ved Sundet at færdes!
Maste-Skoven er hvid og graa,
Klæder dog kiønt paa Bølgen blaa,
Hvid og graa,
Klæder dog kiønt paa Bølgen blaa,
Bringer, med Vin, med Salt og Jem,
Tanker om Tid og Strandbred fjern.
Det er saa favert ved Sundet at færdes!
Gid, saalænge som Øresund
Bugter sig om den grønne Lund,
Øresund
Bugter sig om den grønne Lund,
Fuglenes Sang om Kiøbenhavn
Tone i Sund fra hver en Stavn!
Det er saa favert ved Sundet at færdes!
Danmarks Hovedstad den ranke,
Reist ved Øresund,
Havfru-Buur ved Søer blanke,
Bygt i grønne Lund,
Munter, kæk og mild og rolig
Kæmpe-Havn og Konge-Bolig,
Giennem Middelalders-Striden,
Steg i Nyaarstiden!
Under Valdemar den Store
Dukked op i Havn
Borgen, og kom brat for Or'e,
Under Axels Navn;
Smalt dog kun var Byen grundet:
Sild gik op i Katte-Sundet,
Ulke smaa sig kunde bade
Midt i Laxe-Gade!
Østerport ved Østergade
Stod med Hængelaas,
Skillingsmanden havde Stade
Midt paa Hallandsaas,
Nørregade laae paa Landet,
Op i Pustervig løb Vandet,
Danned Dam for Rosengaarden,
Nu til Kultorv vorden!
Hvor nu smukke Piger vandre
Pænt med Silkesko,
Favned Seerne hverandre,
Saa Havfruer loe;
Krybe maatte da som Sneglen
Færresvogne giennem Veilen,
Vovelig og smal var Gangen
Ogsaa over Spangen!
Under Oldenborger-Stammen
Voxde godt i Ly
Holmene med Vænger sammen
Til vor Kongeby,
Det er Axelstad hin bolde,
Risbenhavn med grønne Volde,
Som dog stod i Ilden Prøve,
Under Gyldenløve!
Hængde den i gyldne Kiæder,
Under Himmel blaa,
Sagde Karl Iiskampe-Træder,
Jeg den skulde naae;
Men var Giærderne end lave
Da om Dannerkongens Have,
Steenbuk fandt dem dog sor høie,
Lukde brat sit Øie!
Ja, engang i Blide-Maaned,
Vinternatten kold,
Mange Svenske Kæmper daaned
Under Vestervold,
Vaagned aldrig meer af Dvale,
Horde ikke Hanen gale
Til de Danske sit Godmorgen,
Slukt er Hjerte-Sorgen!
Saa med Bosse og med Blide,
Hugg og Hammerslag,
Kæmpede ved Midnatstide
Kongens Vennelag:
Krigsmand, Boglærd, Handskemager,
Adelsmand og Smed og Bager,
Kæmped, seired hele Staden,
Hist i Storme-Gaden!
Kiøbenhavn har dermed vundet
Frihed, Roes og Ry,
Pige-Klyngen, rosenmundet,
Synge høit i Sky:
Skjoldmø-Ætten ei uddøde,
Smykked sig med Roser røde,
Gienfødt for ei længe siden,
Midt i Nyaarstiden!
Synges skal i samme Tone
Om den Ædelsteen,
Som i Danner-Kongens Krone
Funkler klar og reen,
Fundet kun i Danmarks Have,
Hovedstadens Nyaarsgave:
Magt til Alt hvad Hjertet nænner
Mellem perle-Venner!
Adels-By, som Bjerg paa Sletten,
Folke-Hjertet kiær!
Viis, du er af Helte-Ætten,
Skjoldmø-Navnet værd:
Friheds Tolk for Drot og Rige,
Ædelmodig, blid tillige,
Rigets Værn og Rigets Smykke,
Speil for Danmarks Lykke!
Da, til Nyaarstiden endes,
Som fra den opstod,
Vidt du skal i Verden kiendes,
Som en Dannebod,
Overalt, hvor Konge-Flaget,
Kronet i Skiærthorsdags-Slaget,
Minder om hvad du har øvet,
Skudvant og ildprøvet!
Valdemar den Stores Dotter,
Døbt af Axel Hvid,
Dronning giæv for mange Drotter,
Kæk i Storm og Strid,
Hjertestud af Skjoldmø-Ætten!
Længe blomstre du paa Sletten!
Længe leve du i Sangen
Over Svane-Vangen!!
N. F. S. Grundtvig.

Fra Christi Fødsel, ei fra Luthers Død,
Der regnes stal i Himlen og paa Jorden,
Men Luthers Fødselsdag skal purpurrød
Betegnes med hver Kirkepen i Norden;
Thi da han græd paa Jorden første Gang,
Det varsled om en deilig Julesang,
Hvorved vi, over "Frelseren os fød",
Forglemde himmelsk alle Helgens Død!
Ja, Morten Luther! vel en Glædesdag
Din Dødsdag blev og er endnu for Verden,
Og for Disiplerne et Tordenstag,
Som gjorde mørk og mødig Pilgrimsfærden,
Men aldrig dog forsvinde skal i Nord
Dit Livs, din Aands, din Julepsalmes Spor,
Og det skal evig sees i Himmerig,
At du i Sandhed er udødelig!
Lad deres Børn, som gav dig Banesaar,
Kun reise høit paa Graven Æreminder,
Og glædes ved, at i trehundred Aar
Ei græd dig op af Graven fromme Kvinder!
Lad dem fortælle hyrdeløse Faar,
Med hyklet Salvelse, som skrevet staaer:
Langt bedre, efter Engles Himmelsmag,
End Fodselens er Dødens mørke Dag!
Ei saa gjør Børnene af dem i Nord,
Som hulked, da de hørde: Luther døde.
Og græd vemodig selv ved Herrens Bord,
Naar de ham takkede for Sjæleføde,
Og sukked, naar de læste i hans Bog,
Som paa Guds Rige var saa barneklog,
At han dem syndes en Guds Engel fiin,
Der sang ved Herrens Grav og Jordelin.
Vi trodse Døden, som ham Verden gav,
Vi spotte Minderne, som den kan give,
Men prise Ham, som kan, trods Død og Grav,
Og vil end holde "meget Folk ilive";
Den Abrahams og Morten Luthers Gud,
Hos Hvem den Herlige gik ind og ud,
I Aanden, som en Moses, født paany,
Hvis skjulte Hvilested er over Sky!
Til Jule-Sangen fin og liflig sød,
Hvorfor Guds Engle række Luther Palmen,
Som giennem kulsort Sky en Soel frembrød,
Har Fædrene alt føjet Paaske-Psalmen,
Og vi, som lytte til det Sanger-Chor,
Der svang i Sky med Aanden sig fra Jord,
Vi nynne paa en Pindse-Sang, hvori
Den Aand kan hvile, som gjør Sjælen fri!
Naar Kirke-Snekken da paa Tone-Hav,
Med Aand og Ild, gaaer Frelseren imøde,
Lad Verden da kun synge ved vor Grav,
At, Gud skee Lov! vi er nu ogsaa døve!
Lad deres Børn, som piinde os ihjel,
Af Marmor bygge os et Grav-Capel!
Vi smile, hvor os Christ beredte Sted,
Og hele Menigheden smiler med!
N. F. S. Grundtvig.

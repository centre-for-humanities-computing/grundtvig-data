Tag fra de Store, læg til de Smaa!
Det giælder nu for de Vises Tale,
Og Lighed stemmer de Lærde paa,
Om saa end Alle blev lige gale,
Det la'r sig höre,
Naar man har Öre,
Men vilde Nogen det her udföre,
O vee! o vee!
See til vor Brudgom og til vor Brud,
Og tænk engang, naar de skulde maales,
Og alting regnes saa nöie ud,
At ingen Forskiel der maatte taales!
Hvad blev tilbage
Da, værdt at tage,
Af dem, som nu er hinandens Mage,
Trods Stort og Smaat?
Gid alle Store og alle Smaa
Da kun som Disse holdt af hinanden!
Da selv de Mindste ei pröved paa
For Ligheds Skyld at gaae fra Forstanden;
Da modtes Mundo
Af gode Grunde,
Da gjorde Alle hvad bedst de kunde
Til fælles Gavn.
Hvor Smaat og Stort er saa vel forligt,
Der bliver Ingen ved Maalet narret,
Og derfor gierne vi giör vor Pligt,
Og tomme Skaalen for Brudeparret:
Gid endnu silde
De lige milde
Maae giöre Börnenes Bryllups-Gilde,
Som det idag!

Hr. Gunni Busck i Brøndby-Vester, Han var min eiegode Ven, Som han imellem Sællands Præster Jeg har kun meget faa igien, Og det om ham skal mindes længe, han spared ei paa sine Penge, Naar Herren havde dem behov. 

To Snese Aar det er nu siden, Da dødt der var i Aandens Huus, Ja, med Lovsangen tav selv Kviden, Knap hørdes Suk paa Kirkens Gruus, Hvor før i Hjertets dybe Toner Lovsang vor himmelske Forsoner Det hele Land hver Herrens Dag. 

Dog vilde mildt sig Gud forbarme, Alt var Hans Aand paany udsendt Med Livets Ord, med Lys og Varme, Og Livets Lys var hos os tændt, Nydannel var en Psalme-Tunge, Som her en Opsang kunde sjunge Til Skabningens Halleluja. 

Men Sølv og Guld har Aanden ikke, Og dog behøver Skjaldens Mund Og Skjalde-Huset Mad og Drikke, Saa Skjalden, som en Fugl i Lund, Sig maatte med Guds-Ordet trøste, At dem, som ikke saae og høste, Dem føder Gud alligevel. 

Det Ord fik Røst paa Præste-Tungen, Som sig i Bjergby rørde da, I Tusindtal af Præste-Pungen Sølvdalere sprang ud derfra, Derved vedligeholdtes Kraften Fra Nytaarsdag til Juleaften Hos Skjalden og hans ganske Huus. 

Sangværket til den Danske Kirke Saalunde frem for Lyset kom, Og Menighedens Psalme-Virke Skal minde Slægterne derom, Saa glemmes mellem Sællands Præster Skal aldrig han i Brøndby-Vester, Som kiøbde Lovsang til Guds Huus! 


Vor Herre! til Dig maa jeg tye, For stærke er Fienderne mine, De tænke at høit over Sky Du ændser ei Tienerne dine; Du ei os forstaaer Ei heller formaaer At løse af Angest og Pine! 

De Daarer, de tænke det helst, I Muldet Du ligger, det sorte, As Fader i Himlen ufrelst Fra Trolde og Engle forgiorte, Hensmuldret i Støv. Henveiret som Løv, Indspærret af Helvedes Porte. 

Det er mig dog vist over Alt: Langt borte kan Du ikke være; For immer af Hiertet paakaldt Du trøster saa omt dine Kjære, Ja, i Dig, vor Drot, Det føle vi godt, Vi leve og røres og ere! 

Du er i det hellige Ord, Du gav os i Hjerter og Munde, Du blandt vore Lovsange boer Som Resten blandt Fugle i Lunde; Saalidt som Dit Ord Saalidt kan Dit Chor, Dit sjungende Folk gaae tilgrunde! 

Er spæd Du kun hos os endnu, Som Haabet, der sattes end Vinger, Guds Sen er dog sandelig Du, Og Himmelens Hær Dig omringer, At løse vort Baand Saa godt som Guds Haand Formaaer den Almægtiges Finger. 

Om her paa Jerusalems Gruus Du fryser i Vogterens Hytte, Lad Engle det hellige Huus Fra Nazareth til os da flytte, Saa der Du i Ro Til Mand kan opgroe! Med Borge vi ei det vil bytte! 

Nei, der vil vi samles i Len Hos Joseph og Moder Marie Og bede til Gud med Hans Sen, Som børn paa Hans Herlighed bie; Os lære paa ny Da Engle i Sky At sjunge, saa Fuglene tie! 

Er spæd Du, vor Herre, saa from, Dit Fadervor kan Du dog stamme 

Og Alt hvad Du beder Ham om, Han lover og gjør med det Samme, Da læges vort Savn, Dit hellige Navn Ei længer paa Jord er til Stamme. 

Dit Navn stal jo vidt overgaae Hvert Navn, der fra Læber kan lyde, Lad røbe da Bølgerne blaa, Hvad Jesu Navn har at betyde! Lad Store og Smaae Al Verden forstaae Guds Engle i Navnet adlyde! 

Vor Herre! ja nu er Du nær, Det kan vi paa Tresten fornemme, Og med Dig er Himmelens Hær, For os alle Englene stemme I Himmelens Raad Til Glæde for Graad: Vort Hierte! hvi vil Du dig græmme? 

Triumf! Vi har vundet vor Sag! Med Engle kom Huset det lave; Nu har over Hoved vi Tag, For Bie en lille Guds Have; Af Palmerne smaae Guds Engle forstaae Guds Barnet et Lysthuus at lave. 

Guds Engle i Fjederham graa ydmyge som Glutter og milde For Barnet vil sjunge og slaae I Palmerne aarle og silde; Da leger i Bryst Vort Hierte med Lyst Med Fryd af de Levendes Kilde! 


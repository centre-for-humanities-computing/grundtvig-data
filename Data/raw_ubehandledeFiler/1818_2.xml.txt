Troe mig, Ædling! hun er ikke død. Kun i Skumringen det saa mon lade, Rød og hvid hun slumrer i det Skjød, Blaanende kun af Kiærminde-Blade! Vaagn, Sophia! vaagn i Herrens Navn! See din Søvn har vakt et bittert Savn! 

Kom med Lyset, seer du, ædle Mand! End hun aander! See, hvor Luen bæver! See det Smiil, den Blomst fra Glædens Land! See, hvor Seierrigt sig Øiet hæver! See, der staaer hun jo i Kjortel blaa. Alt som Valborg hun i Hjertet saae! 

Sværmer jeg! o Ædling! siig det ei! Lad det Hoved i det Hjerte granske! Reis til Roskild ad den Konge-Vei Saga banet har før agte Danske! Hør den lille Fugl i Isse-Fjord! lavt den synger som Kiærminden groer! 

Naar du kommer da til Fredriksberg, Spørg veemodig kun om din Veninde! Plant Kiærminder paa Sophies Bjerg! tad kun Taaren over støvet rinde! Ret forklaret i den høie Glug, Veemods-Taaren er Kiærminde-Dug! 

Men, o Ædling husk saa hvad du veed: Plante, vande, kan kun vi i Støvet, Vexten, Live kommer oven ned. Af Velsignelse kun grønnes Lovet, Af Velsignelsen, som Ingen saae. Lysner kun Kiærminden himmelblaa! 

Loft da Øiet over Bjerg som Dal, Op mod Buen, som kun Bønnen rækker God er Gartneren i Blaamai-Sal, Gierne Blomst af Stikke Han udklækker! Beed og bie! ja, beed i Jesu Navn! Da saaer Bod du før det dybe Savn! 

Din Sophies Bjerg du from har lagt Under Kirke-Spiret, langt fra Flokken; Dermed har det Hjerte vist udsagt: Der er Trøst før dig i Kirke-Klokken! 

Hør! den svarer fra det Høie: "Søn! Tak din Gud! thi Han har hørt din Bøn! 

Din Sophie sank i Graven ei. Hun med mig af Grav opstod forklaret! Far kun frem paa Sagas Konge-Vei! Der hun brat dig vorder aabenbaret! Hør den tille Fugl i Isse-Fjord! Som den synger, og Kiærminden groer!" 

Hør da, Ædling, paa den lide Fugl, Som kun har sit Fædre land for Oven, Men i Bøgelund dog Spurve-Skjul, Over Moder-Skiødet: Hjerte-Loven! Den for Verden kun er askegraa Men i danske Øine himmelblaa! 

Spørger, Ædling! du om Fuglens Navn, Kan kun Fugle-Kongen ret dig svare, Men at Danne-Bod for Dane-Savn, Sangen er, kan Saga aabenbare Vist og har den Turteldue-Bryst, 0g paa Moders-Maalet Svane-Røst! 

Lyt da, Ædling, til den søde Sang, Som kun Minder give Liv og Vinger: SkikkelSe, som over Dane-Vang Solen tegner med sin Rosen-Finger, Naar dens Billed-Skrift, med Seigl for Navn, Skaber om til Længsel blir vort Savn! 

Glad da føler du: hun er ei død, Naar din Længsels Billede sig hæver; Himmelblaa, og hvid og rosenrød, I dit Hjerte-Kammer hun indsvæver, Lærer dig, med Varme og med Klang: Intet Skygge-Spil er Billed-Sang! 

Spørg ei, Ædling, hvem de Strænge rører, Og fortag dig ei paa noget Navn! Sandheds Røst kun Sandhed Selv tilhører. Med sig selv man boder ei paa Savn! Let om Hjertet kun du det fornemme. Hvis dig rører her en Sandheds Stemme! 


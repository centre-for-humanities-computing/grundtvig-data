Naar om Odin og om Asathor Dunkle Sagn jeg stræber at forklare, Naar jeg Kæmpers Liv i gamle Nord Vil før deres Ætmænd aabenbare; Mangen Ædling seer jeg da i Rad Som ei vredes, om mit Skrift og Kvad Jeg ham vover dristig at tilegne. 

Hvad er User mod den store Gud! Hvad er Oldtids Kæmper vel at regne Mod de Hellige, som Kristi Bud Følge, og hans Død sig tør tilegne? Dog med Tvivl jeg skuer vidt i Nord, Naar jeg tolker Kristi Guddomsord, hvilket Navn tør jeg vel dristig nævne? 

Dog, hvem er Oldingen, som hisset staar Paa Gravens Rand foruden Stav saa rolig? Andægtig blotter han de hvide haar Og stirrer op til himlen saa fortrolig, Han knæler, se, han beder rørt i Sind, Og milde Taarer rinde ned paa Kind, Mon ogsaa han sin Frelser har fornægtet? 


Mellem Nordens Hoved-Skjalde, Som jeg hilsed fjern og nær, Ingen turde "Ven" jeg kalde, Oden ham, som daaned her; Mellem Høiolds Bautastene Staaer med Luren jeg alene! 

Intet dog har jeg at klage: I halvtredsindstyve Aar, Med de mange tusind Dage, Jeg i Vinter som i Vaar Fandt hos Ingemann en Broder, Sen af samme Skjaldemoder! 

Prise maa jeg da min Lykke, Vel som Danmarks Lykke stor]; Thi, som meer end Skin og Skygge, Dyrt er Venskab trindt paa Jord, Sjeldnest vel imellem Skjalde, Som ei Muser eens paakalde! 

Derfor skal paa vore Grave Venskabsblomsten yndefuld, Rundet op i Freias Have, Længe dufte over Muld, Vidne, at i Danevangen Blomsterduft har Fuglesangen! 

Hjertets Sanger der oplives Ved de Boldes Vaabenbrag, Daads-Herolden der henrives Ved det emme Hjertes Slag, Her jevnsides Løbebaner Har med Aser altid Vaner! 


Gammel Viin og Blomster unge Föder altid Roes og Ry, Löser alle Skjaldes Tunge, Vækker Glædens Röst paany; Og blandt alle gamle Vine Kjærlighed er bedst og ældst, Og blandt alle Blomster fine Liljevaanden skues helst! 

Deilig tit i Danevange Modes Viin og Blomsterblad, Brude-Blus og Bryllups-Sange Da med Rette fölges ad, Og som Bryllupssangen lyder, Saa faaer under Solen Ry Blomstens Duft og Vinens Dyder, Svinge sig som Fugl i Sky! 

Stammer end den Gamles Tunge Netop ved den bedste Viin, Savner mellem Blomster unge Dobbelt han Ungdommen sin, Var han Skjald, dog glöder Kinden, Stammer Tungen dog i Sang, Blomsterkrandset har for inden Vinens Priis end Harpeklang! 

Hil da eder, Hjerter ömme! Under Brudeblus i Lund, Mellem Sangens Toneströmme, Venlige som Belt og Sund! Livet svare skiönt til Mythen, Alt som Bolgen blaa til Sky ! Altid være i Lövhytten Vinen gammel, Blomsten ny! 


Lovsunget blev Røsten Af Aanden i Østen Paa Tungen især; I Nord paa det Jævne Med Hørelsens Evne Den Hjertet blev kiær! 

Af Aanden i Østen Lovsynges Guds-Røsten, Som eet med Guds Ord, Som Pust af Guds-Munden, Som Roden, Kraft-Grunden Til Himmel og Jord! 

Hvor Sang-Drottens Psalter Gav Klang for Guds Alter, Var afgjort den Sag, Guds Ord og Guds Aande, Kun de gik tilhaande Paa Skabelsens Dag! 

Støv-Hjertet i Norden, Som bliver ved Jorden Med Haand og med Mund, Det lytter til Røsten, Som seller med Tresten Indad Øre-Sund! 

Hvad Øret ei hører, Det Hjertet ei rører Til Lyst eller Nød, Saa synger Heltinden Med Taare paa Kinden, Glands-Taaren guldrød! 

Ja, det er Mundheldet, End ikke forældet Paa Sø eller Strand, Hvor "Fredagen" Navnet Af Freia har favnet I Hjertedybs-Land! 

Fra Fredegods-Vangen Det lød i Guld-Sangen Om Kværnen i Nord, Hvorpaa der kun males Hvad lydt der udtales Med vingede Ord! 

Det Mundheld stadfæster Vor himmelske Mester, Guds-Munden paa Jord: Enhver, som har Øre, Han mærke, han høre Guds levende Ord! 

Livs-Ord af Guds-Munden Er Aandelivs-Grunden Hos Menneskens Kiøn, Guds-Ordet maa høres, Om Hjertet skal røres Til Tro paa Gud-Søn! 

Guds-Ordet eenbaaret I Evigheds-Aaret, Som Guddom af Gud, Er eet med Gud-Sønnen, Guds-Glæden, Guds-Lønnen, Guds Ind og Guds Ud! 

Guds-Ordet med Røsten Fra Himmerigs Østen, Fra Tidernes Byrd, Guds-Ordet med Livet Til Aande-Lys givet Er Mænd og ei Dyr! 

Guds-Røsten med Storke, Som Lys giennem Morke, For Aand skabde Dag, Den lærde vor Tunge At tale og sjunge Til Hjertets Behag! 

Guds-Røsten maa øres, Maa sandses, maa høres, Naar røre den skal, Thi sandses med Synet End ikke som Lynet Kan Guds-Mundens Gjald, 

Og, skiøndt det hver Uge Gaard-Nisser misbruge. Det sandes dog maa: Hvad ikke vi sandser I Luften springdandser, Som helst vi attraae. 

Ved Jorden maa blive Vort Hjerte ilive, Om sundt det skal slaae, Vi sværme, vi svimle I luftige Himle, Naar det vi forsmaae! 

I Nissernes Pander Paa Hør elsen strander Dog Uaandens List, Thi hele Aands-Livet I Røsten indgivet Kan sandses forvist! 

Ja, lyttes kun efter De himmelske Kræfter I Livs-Ordets Røst, Usynlige røre De Menneskets Øre Og Hjerte i Bryst! 

Tillæmpet da Talen Gienlyder i Dalen Fra Solbjergets Tind, Naar Hjertet sig føier, Og Øret ophøier, Hvor Røsten gaaer ind! 

Var Kvinden ei baaret I Paradis-Aaret, Og Hjertet forgjort, Var yndigt Ord-Foret, Hvor aaben i Øret Stod Himmerigs Port; 

Da heller end gierne Var Hjerte og Hjerne, Som Kvinde og Mand, Kun To til at tælles, Om alting tilfælles, Om Ild og om Vand! 

Nu brudt er Forbundet, Tvedragten oprundet, Al Skuffelse nar, Luft-Hjernen forskruet, Kiød-Hjertet forkuet, Forblindet især. 

Nu Hjertet kan daares, Nu Hjertet kan saares Ved Hu-Skud i Bryst, Men kun vederkvæges, Gienfødes og lages Ved lydelig Røst, 

Og dertil kun strækker, Giør Fyldest og klatter Gud-Menneskets Røst, Kun den med Guds-Kraften Og Kiærligheds-Saften Kan lage al Brøst! 

Blandt Hedninger alle, Hvor end fødtes Skjalde Med vingede Ord, Bag Afgude-Vrimlen Formørkedes Himlen I Syd og i Nord! 

Kiød-Ordet i Varmen Opslugde Livs-Varmen Til Verdsligheds Lyst, Aands-Ordene golde Blev viltre, blev kolde Med vinterlig Røst! 

Som Legemet daaner Og Læberne blaaner, Naar Sjælen udfoer, Saa Røsten bedøvet, Livs-Aanden berøvet, Nedsynker til Jord! 

Ja, fra alt vort Eget Guds -Aanden er veget, Han kalder det Rov Hvad selv os tilegnet Vi har og indhegnet Til "Iegets" Behov! 

Saa Synden og Døden Fra Jorden tog Groden, Livs-Groden i Ord, Ufrugtbar blev Røsten, Og Misvæxt blev Høsten I Syd og i Nord! 

I Hellas kun Magten Fik Zeus i Tvedragten Ved Uhyrers Arm, Iskold, som Aands-Røsten Hos Pallas, var Trosten, Kun Vellysten varm! 

End skjalv i Høinorden Vel Trolde for Torden I graa Hedenold; I Barndommens Alder Til Hel foer dog Balder, As-Graaden var kold! 

Hav-Frueu, Spaa-Kvinden, Med Gladhjems-Kiærminden, Kun havde den Trost, Engang hendes Øre Paany skulde høre Liv-Brudgommens Røst! 

Ænherie-Striden Og Ragnaroks-Tiden Var ei hendes Liv, Dog Kongedybs-Disen Sang Asamaals-Visen, Som til Tidsfordriv! 

Hun kronede gierne Sin vittige , , Hjærne" En eneste Gang, Men kun da Kong Frode, Den fredsælle, gode, Han jordet besang! 

Kun Hyrden i Østen End lytted til Røsten Fra Gudernes Gud, Som end af Guds Naade Paa sandselig Maade Til Øret gik ud! 

Kun hos de Døvstumme, Umælende, dumme Paa Aandelivs-Røst, Kan Troldene stjæle Guds Røst og Munds-Mæle Fra Øret paa Jord! 

Støv-Hjerterne omme I Syner og Dromme End hørde Guds Røst, Ensteds til de Bedste Som Mand til sin Næste Guds-Munden gav Trost! 

Dog kunde Guds-Aauden Paa Støvhjerte-Vaanden Kun halvt raade Vod, For ydmygt Guds-Ordet I Hjerte-Muld jordet Paany fæsted Rod! 

I Abrahams-Telten Hos Barnetroes-Helten, Guds Kynding, Guds Ven, Vel syndes fra Østen Guds Eden ved Røsten Opblomstret igien; 

Dog Paradis-Legen Af Gud under Egen, Ved Kalvekiøds-Bord, Kun meldte, kun spaa'de, Engang af Guds Naade Til Kiød blev Guds Ord! 

Med Nætterne lange Blev morke, blev mange. Forventningens Aar, Guds Lov af Guds Naade Er altid en Gaade, Skiondt Naade den spaaer. 

Paa Moses at skue Er Trangen paa Tue Til Frelserens Røst, Selv ham gav Guds-Talen Fra Høielofts-Salen Kun timelig Trost! 

Skiondt lydhør, dog stammed Med Tungebaand strammet, Den Livs-Ordets Tolk; Han faldt over Staven, Og førde til Graven Forjættelsens Folk! 

As Lynglands omstraalet, Hans Aasyn ved Maalet Blev blegt som et Lig, Paa Bjerg-Toppen jordet, Han fandt kun i Ordet Et halvt Himmerig! 

Med Lynild og Torden, Til Skælven for Jorden, Er Loven Guds Røst, Den, Kiød uvelkommen, Slaaer ned med Døds-Dommen I Menneske-Bryst! 

De stærkeste Stammer, Naar Lynet dem rammer, De knækkes som Rør, Støv-Hjertet sig dukker, Det damer, det sukker: Ti stille! jeg døer. 

Saa gik det i Østen Med Guds-Tordenrøsten Fra Sinais Top, Skiøndt naadebegavet Med Skyen af Havet Guds Folk dukked op! 

Med Skyen af Havet, Hvor død og begravet Kong Pharao laae, Opsvang sig med Seiren Guds Folk i Guds-Leiren, Forundret derpaa. 

Guds Folk med Lovsangen Begyndte Løngangen Til Løfternes Land, Den Landenes Dronning Med Mælk og med Honning, Med Vinen for Vand! 

Dog var det altsammen Guds Menigheds Gammen Kun lignelseviis, Som Canaans-Landet Med Himmel-Dugg vandet, Var Guds Paradis! 

Kun halvveis Guds Aande Gienløfte af Vaande Det skælvende Støv, Da Palmen, rodvissen, Af Dugg over Issen I Toppen skiød Løv! 

Som Løvspring i Arken Paa Træ uden Barken, Paa Stav uden Rod, Med Blomster og Blade I Klynger og Rade, Til Tegn, ei til Bod; 

Saa Iøvedes Palmen, Saa tonendes Psalmen I Synernes Land, Men Hjertet sig vaanded, Kun bævende aanded Paa Afgrundens Rand! 

"Ved mine Kiød-Læber Ureenheden klæber, Alt som ved mit Folk, Hvordan kan jeg bære Guds Røst til hans Ære Som Guds-Mundens Tolk!" 

Vemodig den Klage Fra Seernes Dage I Skyen gienlød, Kun afbrudt igrunden Ved Kysset paa Munden Med Høialtrets Glød! 

I Hjernen var Sommer, Med Sangfugl og Blommer, Med rigt Gyldenaar; I Hjertet var Vinter, Med snetakte Klinter Og Aar uden Vaar! 

Af Lynild omstraalet Var Skjald-Tungemaalet, Som Moses, Guds Tolk, Men Aandens Lynstraale Ei mægted at taale Guds verdslige Folk! 

Forfærdede Sjæle, De stønned: ei mæle Guds Mund, saa vi døer! Guds Herligheds Straale, Som Kiød ei kan taale, Sig dække med Slør! 

Af Lignelser mange Og Billedsprog-Sange Blev virket det Flor, Som kun lod sig lette Af Christus den rette, Guds levende Ord! 

Med Loven vor Tunge Som Torden kan runge. Slaae Hjerter ihjel, Men aldrig kan raade. Vor Røst for Guds Naade Og Saligheds Væld! 

Støvmenneske-Talen Er mat som Hus-Svalen I Aands-Efteraar, Og aldrig vor Tunge I Hjertet indsjunge Kan Himmerigs Vaar! 

Vor Isse er skaldet, Vor Drøvel er faldet, Vor Røst er et Kryb Til Hjerter at rore, Til Ordet at føre Fra Guds Hjertedyb! 

Dog Menneske-Livet Er Jord-Klimpen givet Med lydelig Røst, Og fattes end Dyden, Er Leder dog Lyden Til Hjertet i Bryst! 

Derfor maa Livs-Røsten, Med Kraften og Tresten, Guds Kys og Guds Fred, Udtrykkelig høres, Om Hjertet skal røres Og leve derved! 

Lad Hjerterne ømme, Lad Kvinderne domme Om Røsternes Magt, De stærke, de milde, De fromme, de vilde, Paa Tungerne lagt! 

Lad Hjerterne omme, Lad Kvinderne domme Om Kiærligheds Røst! Har Mage til Fylde Vel nogen Boghylde I Vest eller Øst! 

Men kun, under Loven, Guds-Munden fra Oven, Neddalet til Jord, Midt under Guds Torden, Kan tone paa Jorden Et evigt Livs-Ord! 

Selv Herrens Forlober, Johannes den Døber, Med Gabriels Røst, Bekiender, at Ordet Hos ham er dog jordet, Har Jord-Smagens Brøst! 

Af Aanden opflammet, Han peger paa Lammet, Som bar al vor Brøst, Og som kan i Dale "Guds-Ordet" udtale Med Menneske-Røst! 

Guds Christus, Messias, Ham hørde Elias Paa Bjerget iløn; Med Toner saa spæde, Som Fostre kan græde, Da talde Guds Søn! 

Guds Son hos en Kvinde, Med Paradis-Minde, Som Foster fik Liv; Med Hjertet i Klemme Guds Engle istemme: Lyksalige Viv! 

For Hjerterne dømte Guds Sem sig udtømte, Paa Faderens Bøn, Med alle de Spade Han lærde at græde Som Menneskens Søn! 

Nu kom da Guds Rige, Det menneskelige, Til Jorden paany, Med Fred og med Glæde, Som lydt hørdes kvæde Guds Engle i Sky! 

Guds Ord kom i Kiedet, Med Tungen udglødet I Himmelens Ild, Med Faderlivs-Varmen, Guds Naade i Varmen Som Moder-Hu mild! 

Ja, Sandhed og Naade Er Guds-Mandens Gaade, Den Eenbaarnes Arv, Og Livet af Døde I Guds Morgenrøde Er Muld-Hjertets Tarv! 

I Jesus, vor Broder, Guds Son med vor Moder, Blev Livet gienfødt: Aands-Livet i Støvet, Med Paradis-Løvet I Ørken uddøet! 

Ham Lyset og Livet Til Eie er givet, Med Aanden topmaalt, Og Livs-Morgenroden For Kiød-Hjertet Døden Paa Korset har taalt! 

Han har med Guds Naade For Livet at raade Paa hele Guds Jord! Han aander og taler Hvad Hjertet Husvaler: Et evigt Livs-Ord! 

Nu Hvile paa Tue Fandt Himmelens Due I Lys og i Løn, Paa Støvhjerte-Grunden, I Menneske-Munden, Hos Menneskens Søn! 

Fra Himlen vidaaben Da lød over Daaben Guds levende Røst: (Som Giensvar paa Bønnen) See, denne er Sønnen, Min Yndling, min Lyst! 

Nu hørdes Guds Tale- Paa Bjerg og i Dale, Til Frelse fra Død! I Storme, som suse! I Bølger, som bruse! Forstummer! det lød. 

Og hisset ved Hulen, Ved Dødninge-Kulen, Hvor Lazarus laae, Det lød over Liget: Stat op fra Døds-Riget, Gienløses og gaae! 

De Døve fik Øre Til Røsten at høre, Hvis Liv er ei Rov, De Dumme fik Nemme, De Stumme fik Stemme Til Støvs Gudskelov! 

Vel, død og opstanden, Opsvang sig Gud-Manden Til Himmels fra Jord, Dog for vore Sjæle Er hans Eftermæle Et evigt Livs-Ord! 

Han ligned hernede Ved Kiernen af Hvede Livsaligheds Ord, Saa døe maatte Sæden, For Freden og Glæden Var Livsfrugt paa Jord! 

Hans Ord efter Deden, I dem er Livs-Grøden, Som Død byder Trods, Ved Vadet og Bordet Han taler Livs-Ordet Usynlig til os! 

Med det vi skrinlægges. Med det vi opvækkes, Opreises paany, Med det vi forklares, Med det der opfares Til Herren i Sky! 

Lyksaligt hvert Øre, Det undes at høre Og favne hans Røst, Thi Aanden og Livet, Som ham de er givet, Da boer os i Bryst; 

Guds-Aanden indgydes Og Aands-Livet nydes I hans Menighed, Dem Ordet udtrykker, I Hjertet det bygger Guds Hus med Guds Fred! 

I Ordet, tag vare! Sig selv aabenbare Vil Jesus for dig, Og med sig han bringer Paa Aandedræts-Vinger Et heelt Himmerig. 

I Menigheds-Munden Han lagde Livsgrunden: Livs-Ordet fra Gud, Og Røsten han sender Til Jorderigs Ender Med Livs-Aanden ud! 

Ved Vadet og Bordet, Med Aandelivs-Ordet I Menneske-Mund, Kan Hjorden fornemme Sin Hyrde-Drots Stemme Paa Himmerigs Grund! 

Ei seer ham vort Øie, Dog klart fra det Høie Vi høre hans Røst; Med alle Folks Tunger Han taler og sjunger Til Hjerternes Trost! 

Og Hjertet med Ilden Er altid Livs-Kilden I Menneske-Barm, Guds Aande optænder Livs-Ilden, som brænder, Giør Tungen livsvarm! 

Guds-Ordet Livs-Dyden Indaander i Lyden Med himmelfødt Klang, Livs-Glæden og Tresten Da bølger i Røsten Og himler i Sang! 

Hvem troer og haaber Dog hvad vi udraaber, Som vi det har hørt! Hvem føler i Barmen, At Røsten, Guds-Armen, Hans Hjerte har rørt! 

Hvem hører Livs-Ordet Ved Badet og Bordet: Guds-Ordene smaa, Guds Dværge, som bære Til Kors - Heltens Ære Sky-Hvælvingen blaa! 

Hvem søger Aands-Livet, Hvor det er os givet Med lydelig Røst! Hvem har ei opgivet Livs-Haabet, Aands-Livet, Den evige Trost! 

Jeg kiender en Kvinde, Livs-Aandens Veninde, Livs-Moder paa Jord, For Himmerigs Glæder Guld-Taarer hun græder I Syd og i Nord! 

Thi Datter er Kvinden Med Gladhjems-Kiærminden Af Moder i Øst, Skiøn Rose i Eden, Som først Kiærligheden Gav Navn og gav Røst! 

Og Søster er Kvinden Til Engle-Veninden, Marie, Guds Mø, Hvis Navn og hvis Frænker Blandt Møer og Enker Skal aldrig uddøe. 

Thi "Hjertet" er Kvinden Med Gladhjems-Kiærminden, Trohjertigheds Blomst, Hun bly oppebier Ved Kiærligheds Stier Sin Brudgoms Hjemkomst. 

Guds-Røsten ei tier Paa Kiærligheds Stier, I Frelserens Spor, Og aldrig forgæves Opløftes og hæves Guds-Røsten paa Jord! 

Saa raab Du af Struben, Til Gienlyd i Gruben, I Hjertedybs-Vraa, Guds Tolk, som Dig svinger Paa Aandedræts-Vinger, Som Lynstraaler gaae! 

Bortvift al den Taage Fra Livs-Dienlaage, Som dem overfaldt, Mens Bisper og Paver Og stumme Bogstaver For Himmel-Lys gjaldt! 

Da sees vor Stormester, Guds Visp over Præster, Og hvad han har gjort, Vor Guds Morgenrode, Som fandt os halvdøde Ved Helvedes Port. 

Som Samaritanen Paa Heltelivs-Banen, Os hjertelig næst, Bort fra Røverkulen Han bar os som Mulen Til Herberge bedst. 

Som brat det mon lyne, Al Verden af Syne Han svandt med en Fart, At det var til Baade, Det Stov var en Gaade, Men Aanden fuldklart. 

Smaa-Penninge tvende, Som Aanden ihænde Gav Frelserens Mund, De frugter i Ordet Ved Vadet og Bordet Paa Himmerigs Grund! 

Som Sønnen Gud- Fader Al Pris overlader, Saa Aanden Guds Søn, Guds Menighed Aanden, Som Kiærligheds-Haanden, Dog kysser med Bøn! 

For hvad han udlægger Til os, saa det klækker, Guds Søn paa sin Dag, Hvad Stov ei begriber, Guds-Aanden og giver Fuldtop Vederlag! 

Hvad Aanden udlægger, Saa Livs-Ordet rækker Til Store og Smaa, Er Røsten, som kalder, Og Duggen, som falder Paa Stub og paa Straa! 

Som Kneblerne svinges, Som Klokkerne ringes Hver høi Helligdag, Saa Aanden os griber, Saa Aanden os driver Til Gang og til Slag! 

Den rette Guds-Finger For Øren da ringer Al Verden med os: Med Folkenes Tunger Det ringer, det runger, Al Tummel til Trods! 

Som Røster i Ørke, Som Stjerner i Morke, I Døberens Spor, Vi melde, vi nævne Guds Færd paa det Jævne, Guds levende Ord! 

Guds-Menneskelivet, Guds Menighed givet Med Guds-Ordets Røst, Vi lægge paa Hjerte, Oplyse med Kierte I Menneske-Bryst! 

Og naar vi det mægte Med Ord, som er ægte, Med Lys og med Ild, Paa Hedninge-Maalet, Med Solglands omstraalet, Som Naaden saa mild; 

Da Øret det hører, Da Hjertet det rører, Da ærer det Gud, At Tungen, som gløder, Til os som til Iøder, Guds Aand deler ud! 

Hvor Magt faaer Guds-Aanden Med Munden og Haanden, Der følges de ad. Guds Mærke-Tegn sættes Til hvad der udrettes: Guld-Runer paa Blad! 

Ja, ret som Kors-Tegnet, Kors-Helten tilegnet, Er Guds-Ordets Skrift, I Bøger og Breve Guds Fingre beskreve Guds-Mundens Bedrift! 

Guds Riges Skriftkloge, Som altid skal vaage Ved Dag og ved Nat, Til Forraad indsamle Det Ny og det Gamle Til Guds Velbehag! 

Var end I kun Tvende, Med Skriften ihænde, Med Aanden i Hu, Med Ordet i Munden, Vorherre igrunden, Som lever endnu; 

Saa raaber af Struben Til Gienlyd i Gruben, I Hjertedybs-Vraa, Med Ham, der sig svinger, Paa Aandedræts-Vinger Som Lynstraaler gaae! 

Bortvifter den Taage Fra Livs-Dienlaage, Som dem overfaldt, Mens Bisper og Paver Og stumme Bogstaver For Himmel-Lys gjaldt! 

Som Povels og Peders, Lov-Bogen er eders, Med al Prophet:, Med alle Bogstaver, Og alle Aands-Gaver, Naar Aandens er I. 

Giør klart det som Solen, Der vaases i Skolen I høieste Grad, I "Superlativet", Om Lyset og Livet, Som Runer paa Blad! 

Guds-Husets Stormester En Haandbog for Præster Ei risted med Stav, Men lagde Livsgrunden, Sit Ord dem i Munden, Dem Røst dertil gav, 

Ei vilde han Penne Fra Himlen dem sende, Men Tungerne ny, Som Ildens saa røde, Som hans til at gløde Med Ord-Blus i Sky! 

De kom med Guds-Aanden, Faldt Ingen i Haanden, Men fim dem i Mund, Den Munds, efter Skriften, Var hele Bedriften Paa Guds-Rigets Grund! 

Den Mund, staaer der skrevet, Af Aanden blev drevet, Af Aanden opfyldt, Til alle Folks Sjæle Fik Mund da og Mæle Apostlernes Tylt! 

Er altid de samme Guds Glød og Guds Flamme, Guds Raad og Guds Vei, Endnu har Livs-Grunden Guds-Huset i Munden, I Haandbogen ei. 

Og hvor var Haandbogen, Maaskee i Mund-Krøgen, Da Grunden blev lagt Til Livstene-Huset Paa Fjeld over Gruset Af Salomons Pragt? 

Kom Bogen bagefter I "tvangløse" Hefter, I Tungernes Spor; Kom fra Efter-Skriften Da Fortids-Bedriften, Apostlernes Ord! 

Hvad heller gik siden Guds Folk frem med Tiden I Daare-Viisdom, Blev "Troen og Daaben" Og Himlen vidaaben Med Pennen gjort om! 

Livs-Vidnet, det ældste, Næst ham, som os frelste Med Ord af Guds Mund, Ei skolde opleve, At Saulus skrev Breve Paa Christendoms Grund; 

Fik dog af de Breve Han Kraft til at leve, Lys-Øiet, som saae, Forklaret i Aanden, Ved Guds-Høirehaanden Vor Jesus at staae? 

Hvad heller gik siden Guds Folk frem med Tiden, Og hjem nedenom, Saa for Sole-Øiet Vi har os tilpløiet En Nat-Christendom? 

Ja, uden Lys-Ordet Ved Badet og Bordet, Var Grund-Christendom Et Morke i Graven, For Tyrken og Paven At mundhugges om. 

Og uden Livs-Ordet Ved Badet og Bordet, Var Livet det ny, I Christus oplevet, I Skriften beskrevet, Kom høit det, en Sky. 

Lad glimre for Øie, Med Glimt fra det Høie, Guld-Runer paa Blad, De Tunger ei rore Til Røsten at fore, Som giør sjæleglad! 

Lad spinde forn Terne Den vittige Hjerne Guld-Traade af Skin, Som konstig den bygger Sky-Borge af Skygger Med himmelhøi Tind! 

Skyborge vi bygger Af Skin og af Skygger I skaberlig Ruus, Som Bobler de svæve, For Stormen de bæve Og styrte i Grus. 

Vi og kun som Svalen I Høielofts-Salen Med Sommerlyst boer, I Vintrene strænge Kun Istapper hænge Fra Tagskiæg til Jord! 

Af Straale-Guldtraade Kun virker Guds Naade Fuldkommenheds Baand, Og Mester for Værket, For Guds-Mindesmærket, Er Kiærligheds Aand! 

Han aldrig vil bytte Sin Tungemaals-Hytte Med Sky-Borgen prud, Ei boer han og bygger I Skin og i Skygger, Livs-Kræfternes Gud! 

Men vel har Livs-Aanden, Som aldrig med Haanden Kan bindes til Stav, Sig selv dog forbundet Med Floden udmundet I Tungemaals-Hav! 

Han finder Livs-Grunden I Evigheds-Munden, Som mæled paa Jord, Han nævner kun Ordet Ved Badet og Bordet Et evigt Livs-Ord! 

Derpaa er at kiende Til Dagenes Ende Grund-Sandhedens Aand, Til Jesus han lytter, Til Jesus ham knytter Fuldkommenheds Vaand! 

Han herliggiør Sønnen I Navnet og Bønnen, I alle hans Spor, Som Ørnen opsvæver. Til Himlen han hæver Indstiftelsens Ord! 

I Menigheds-Munden Han finder Livs-Grunden, Indskyder Guds Røst, Med alle Guds Venner Han "Troen" bekiender, Indprænter i Bryst! 

Det kalder han Skriften, I eet med Bedriften, Ved Livsb - Aandepust, Som altid har klækket Langt bedre end Blækket Paa Kiød-Tavler just! 

Som Herren det spaade. Guds Aand med Guds Naade Udsendt paa hans Ord, Af Almagt ei praler, Sig selv ei udtaler Men skjuler paa Jord! 

Af Sønnens han tager, Slet intet han vrager, Ei Vand eller Brod, Men, Sønnen til Ære, Han Liv lader bære Hvad Livs-Ordet bød! 

Ei figner og maner Han med "Siprianer" Med Fixfax og Tal; Med Tungemaals - Runer Med Klangens Basuner Han røgter sit Kald! 

Hans Kald er at samle Af Unge og Gamle En Guds-Menighed, Med Børne - Lærdommen, Fra Faderen kommen Med Sønnen herned! 

Hans Lyst er at virke I Frelserens Kirke, Som Frelserens Aand, Hos alle de Døbte, Hos alle de Svøbte, Fuldkommenheds Vaand! 

Med Ordet han aver De skriftkloge Paver, Som fare med Vind, Som leger og gøgler Med Vidskabens Nøgler, Gaaer selv ikke ind. 

Det er kun Muldvarpen, Som vrager Mund - Harpen, Og bilder sig ind, Den seer Livs-Bedriften Udrettet ved Skriften, Indbundet i Skind! 

Ja, det er kun Daaren, Som kalder Ligbaaren Livs -Tungen paa Jord, Grav-Skriften med Haanden Et Pust af Gnds - Aanden, Et evigt Livs-Ord! 

Og det er kun Taaben, Som tænker, at Daaben Med Blæk og med Pen Kan andet gienføde End Bogstaver døde. Som det og som den! 

Thi skrev ei for Præster Vor himmelske Mester Med Streg eller Stav, Men skiød dem i Sinde: Selv død ei at finde Er han i sin Grav! 

I Ligstue-Haven, Hvor Engle i Graven Holdt Nattevagt sær, Til Kvinderne omme De sagde: I dromme, "Han er ikke her". 

Som for med Spydstage Man vilde indtage Den hellige Grav, Vi stridbare, gramme, Har prøvet det samme Med Pen og med Stav! 

Med Tyrken og Paven Vi sloges om Graven, Som den var Guds Huus, Vi tænkde at finde Vorherre derinde, Det kalder man Ruus! 

Som Kvinder med Smerte Med blodende Hjerte, Vi søgde ham der. Fra Engle med Blide Gienlød det: I vide! "Han er ikke her!" 

I Grav - Stilebøger Den Levende søger Forgæves man jo Imellem de Døde, Om end man vil bode Paa Døden med Tro. 

Ja, om end ei Ordet, I Bogstaven jordet, Saa haardnakket tav. Har Skriften til Brode Det stemplet, de Døde At fritte i Grav: 

For dem er Uaanden Med Svig kun ved Haanden, Med Helvedes Røst, Han som en Bug-Taler Franeden tilgaler Os Helvedes Trost. 

Det Saul har fornummet, Da hos ham forstummet Var Røsten fra Gud, Da, ligbleg om Kinden, En Død hos Trold - Kvinden Han frittede ud! 

De skriftkloge Paver Med deres Bogstaver, Hvor vil de dog hen! Kan selv nogenlunde Et Livs-Haab de grunde Paa Strog af en Pen! 

Ja, hvad kan man bygge Paa Munds-Ordets Skygge Til Legemets Skam! Har Skyggen af Lyden For Aanden Ord-Dyden Til Legem for ham! 

Hvad Nyt kan der læres Af Bog, som skal bæres As Læserens kløgt, Og hvad giælder Skriften, Er dens vel Bedriften, Naar vi den har trykt? 

Og hvem spiller Paven, Naar sig mod Bogstaven Oprøver vort Ord? Og naar man bifalder Hvad indblæst vi kalder, Hvem er det, man troer? 

Naar "læse" for "høre" Og "Øie" for "Øre" For "Røsten" en Pen, Vi Skrift-Troen byde, Mon ei det betyde, Vi gækkes med den! 

Munds-Ordet Bedriften Tilskrives i Skriften, Fra først og til sidst, Saa med det tilstæde I Ny og i Næde Er Aanden forvist. 

Kan det vi modsige, Og Skriften tillige Beraabe os paa, I vester og øster, Den saaer og vi høster, Er let at forstaae! 

Maa Ordet ei klage: I Skriften randsage, Som Livet var der, Skiøndt Skriften Stadfæster, At jeg er dens Mester, Og Livet er her! 

Og hvad siger Aanden Til Lilievaanden Med hjertelig Tro, Om dem, som ved Daaben Med Ordspillets Vaaben Giør hende Uro! 

Han siger: af Gække Lad ei dig forskrække! De ryster i Smug: Er døbt du til Skriften? Er den ei Tilgiften, Til Ild-Tungens Brug! 

Og staaer der ei skrevet Af Paulus i Brevet Om alskens Uro: Er Paulus, er Peder Korsfæstet for eder, Til paa dem at troe! 

Kun Livet er fælles, Og Trin kan ei tælles Paa Vidskabens Vei, Med Tro, det er Tingen, Formeget har Ingen, Forlidt heller ei! 

Saa tugter og trøster Os Aanden med Røster, Som lyde i Løn, For Hjerterne alle. Som Jesus paakalde, Og bede hans Bøn! 

Skriftkloge tillige, Oplært i Guds Rige, Oplyst af Guds Aand, Veiledere blinde Vel magte at binde Med Blæk - Runebaand! 

I Kirken, gnldmundet, Vi Skriften har fundet, Ei Kirken i den, Som Udspring igrunden Har Ordet i Munden, Kun Afløb i Pen! 

Livs-Ordet med Røsten, Mund-Solen i Østen, Mund-Solen i Vest, Med Røsten er givet Livs-Lyset, Lys-Livet, Det Tvilling-Kuld bedst! 

Al Skrift maa som Maane As Røst-Ordet laane Sit ligblege Skin, Er Munden tillukket, Er Skrift-Lyset slukket, I Mulm hyllet ind! 

Mon Skriften nu præker Hos Iøder og Græker Livs-Ordet med Aand, Skiøndt Bøger og Breve Lys-Englene skreve Med just deres Haand! 

Hvis ikke, mon givet Er Lyset og Livet Til Skriften hos os, Saa kun for Barbarer Sig selv den forklarer, Naturen til Trods? 

Mon den leger fremmed Og steendød i Hjemmet, Af Aanden forladt, Men udenlands blaser Dog Liv i sin Læser, Paa Træf oversat! 

Har Skriften af Moses, Naar rigtig den roses, Ebræernes Aand, Skar ingen Rabbiner, Men kun en Latiner Den for Tungebaand! 

"Guldmunden" saakaldet, Opreiste af Faldet Han Grækernes Tro, Med Gniske Bogstaver, Med Konst -Talegaver, Med Neb og med Klo! 

De skriftkloge Paver Vel tænkde, Bogstaver As Aanden indblæst, Kan Almagt beskære Til hvad det skal være, For Troen oplæst! 

Dog Han, som i Rakke As Steen kan opvække Sig Venner paa Jord, Af kulsorte Streger Ei skaber en Neger, End sige Guds-Ord! 

Han kan ikke lyve, Kan Næstens, som Tyve, Ei giøre til sit, Kan ei boe til Leie I Huse, vi eie, Som mit og som dit! 

Han af vore Runer Ei giør sig Basuner, Ei Bjelder engang, Det Dumme, det Onde, Han kan ingenlunde, Har dertil ei Trang! 

Til os kom afrundet, Inddeelt og indbundet, Den Bøgernes Vog, Som Engle randsage, Guds Bog uden Mage Paa Menneske-Sprog! 

Men havde end Skriften Havt Magt til Bedriften, Havt Liv i sit Skiød, Til os ikke stilet, Den os ei tilsmiled, For os den var død. 

Kun det er med Daaben, Og Himmerig aaben, Af Herren os sendt, Som er i Livs-Ordet Ved Badet og Bordet Til alle henvendt! 

Selv Bisper og Præster Guds-Husets Stormester Ei lagde til Grund, Af Aanden med Skriften De er tun Tilgiften Med Haand og med Mund, 

Og trods alle Paver, For alle Aands-Gaver Kun raader Guds Aand, Staaer han ei for Styret, Misbruges af Dyret Hver Mund og hver Haand! 

For Dyret, for Slangen Fra Paradis-Vangen, Guds Ord er usandt, Thi Dyre-Fornuften Kun lever af Luften, Af Legn og af Tant! 

For os er Skrift-Tegnet, Tals-Manden tilegnet, Hans Photographi, Hans Digten og Tragten, Røst -Tonen, Ord-Takten Sig speller deri, 

Hvad Tvivlsomt os bydes, I Hu os indskydes, Vi prøve derpaa, Kun da er vi trygge, Naar Legem og Skygge I Eenhed opgaa! 

I Skyggernes Rige Dog let kan tillige Mistydes hvert Tegn, Og Stumhed igiemme Har slet ingen Stemme, Som Præst eller Degn! 

Den Tause samtykker, Det Mundheld udtrykker Spidsfindighed stor, Den listige Slange Vorherre vil fange I Skrift forn hans Ord! 

Med Skriften at gækkes Der, som den udlægges, Er falsk eller sand, Det nu, som forleden I Arken, paa Heden Er Fandens Forstand! 

Paa Høielofts - Svale Til "Tro" er hans Tale Som hist til Guds Søn: Spring ud i det Tomme! Guds Engle jo komme I Skok paa din Bøn, 

De, trods Kiød - Fornuften, Dig bærer i Luften Paa Vindenes Viis, For Tankerne rene Er ei Anstøds-Stene, Og du vinder Priis! 

Til Fristelses-Prøve Ord-Skygger at klove Med Helvedes Salt, Den Vittighed prises, Hvormed kan bevises Som Ingenting Alt! 

Da alle fem Sandser I Luften springdandser Til Mørkets Musik, Om Praasen den klare, Der skal aabenbare, At Lyset forgik! 

De skriftkloge Paver Paa deres Bogstaver Vel trodse endnu, De præke, de skjaldre, De gøgle, de galdre, Fuldsnilde i Hu. 

For dem er Livs-Aanden Kun Skygge af Haanden I Tankernes Speil, Fornuft er Soel-Paven, Som hexer med Staven, Giør lyst med en Negl! 

Ja, med deres Negle Paa Ordet de hegle, Som ei de kan naae, Luft-Skibet det snare, Ved Navn Naglfare, Det bygge de paa. 

Dog, Røsten at kvæle Med Skyggen af Mæle, Er Trolde-Vanvid, Og Marken kan Trolde Umulig beholde I Tordnerens Tid. 

Naar Tor-Dønnet runger Fra glødende Tunger I Øst og i Vest, Hvor er da vel henne De spruttende Penne Med al deres Blæst! 

Ved sidste Nytænding Der skedte Bladvending Til Munden fra Haand, Og sikkert LivsOrdet Begaaer ei Selvmordet Med Mund eller Aand! 

Med Folkenes Røster Nu vækker og trøster Sit Hjerte hver Aand, Guds Aand med dem alle Kan vække og kalde. Trods hvert Tungebaand! 

Til Pindse i Østen Med Freden og Trosten Guds Menighed sendt. Han aldrig har slummet Er aldrig forstummet. Forvandlet til Prænt! 

I Menigheds-Ordet Ved Vadet og Bordet Han bygger og boer, I Menigheds-Røsten Han vandred fra Aften, Han stædtes i Nord! 

Til Jorderigs Ender Han Jesus bekiender, Som Guds-Ordets Røst, Og skjult i Lyd-Svøbet Indaander han Støvet De Levendes Lyst! 

Guds-Røsten herefter Med himmelske Kræfter Beviser sin Byrd, Naar Livslys-Bedriften, Bevidnet af Skriften, Livs-Ordet fornyer. 

Med Aandedræts-Dampen Udføres da Kampen Mod Vind og mod Strøm, Da feirer med Aanden Og Lilievaanden, Guds-Bruden saa om! 

Livs-Troen, Spaakvinden, Paa Jord er Heltinden, Som seirer tilsidst, Livs-Røsten, Guds Kæmpe, Da farer med Læmpe Og vinder med List! 

Spaa-Kvinden, Hus-Fruen, Enfoldig som Duen, Som Slangen saa snild, Som inderlig røres Kun af hvad der høres, Ei meer farer vild. 

Vel, hardtad udlevet Hun tunghør er blevet For Livs-Ordets Røst, Og ved Sove-Runer Hun lettelig bluner Med Drom til sin Trost; 

I Borge og Hytter Dog altid hun lytter, Naar Sang-Klokker gaae, Og Guld-Taarer fældes. Som aldrig forældes I Bølgerne blaa! 

Hun lytter, hun hører Hvad Hjertedyb rører Med himmelfødt Klang; Og her, som i Østen Hun kiender paa Røsten Guds Ord i Folkvang! 

Med Konsterne sorte Ved Helhjemmets Porte Der kogles vel fast, Og Hjertet, som bryder Sit Fængsel, dets Dyder Det lægges til Last, 

Livs-Røsten, som tænder Saa Hjerterne brænder Og blusser i Sky, Kan Jetter og Trolde Dog aldrig forholde At lyde paany! 

Og hvor som den høres, Hvert Hjertedyb røres Og sættes i Brand, Og Hjertet med Ilden Er altid Livs-Kilden I Menneske-Land! 

Livs-Troen, Spaa-Kvinden, Med Gladhjems-Kiærminden, Gienfødes nu brat, Skiøn Rose fra Eden Opblomstrer paa Heden, Ved Dag og ved Nat! 

For Andengangs-Livet, Med Livs-Ordet givet, Maa Straa-Døden flye, Brat jordes de Døde, De Levende føde Livs-Arvinger ny! 

Da yndigt paa Jorden Med Glands fra Høinorden Livs-Lyset opgaaer, Lys-Livet derefter Med himmelske Krafter Giør klart Gyldenaar! 

Da Freias Guld-Taarer, Som Slettens Guld-Aarer, Giør Hjertet saa rigt, At Folket i Østen, Som hørde Guds-Røsten, Knap drømde om Sligt! 

Da vidner Lys-Aanden For Lilievaanden, I Verden bagtalt: Hun for Nytaars-Nyet Kun Skinnet har skyet, For Skinnet var galt. 

Man maa dog vel gyse, Naar Løgn vil oplyse, At Tant er Guds Ord, Livs-Lyset Bælg-Mørke, Men Vantro Aands-Størke Og Lys-Væld paa Jord! 

Lydhørest hun moder Aands-Tungen, som gløder Af Ord-Solens Ild, Og tænder i Hjerte Den levende Kierte, Som Solstraalen mild. 

Da Menneske-Livet Som det os er givet Med lydelig Røst, Som i Morgenroden Sig klarer med Gloden I Menneske-Bryst! 

Da ovenikiøbet Med Ord-Levnetsløbet Og Aandens Indtryk, Sig klarer Guds-Naaden, Sig klarer Stor-Daaden Som Livets Udtryk! 

Vor gamle Livs-Moder Af Son og af Broder Da toftes i Sky, Mens Englene sjunge: Hilsæl, Mø hin unge! Du Lys-Moder ny! 

Fortryllende Røster Lys-Alfernes Syster Engang har forført, Men aldrig hun glemmer De himmelske Stemmer, Som først hun har hørt! 

Det med Aften-Stjernen Er Paradis-Hjernen, Som kvæder saa snildt, Det er Aften-Røden, Som smiler ad Døden, Og straaler saa mildt! 

Kun seent aabenbares, Oplyses, forklares. Alt Hjerternes Raad, For Lyset da kommer. Med Hjerternes Dommer, Al Aandernes Daad! 

Fra Evigheds Høie Det klare Soel-Øie Seer Dagen opgaae I Faderens Rige, Ei der at forlige Med Skyerne blaa. 

Der Kiærligheds-Glandsen For Kiærligheds-Sandsen Har Klarhed saa skiøn, At med den sig maale Tør ingen Solstraale, Men rødmer i Løn! 

Der Kiærligheds-Glæden, I Livs-Rosenkiæden Saa hvid og saa rod, Med Kiærligheds-Sangen I Paradis-Vangen Er deilig og sod. 

Lyksalige Enke Paa Lundens Græsbænke, Du Blomst over Muld, Som mildt kunde græde, Med Haabglimt om Glæde, Glands-Taarer som Guld! 

Istem Svane-Sangen Med Fryd i Folkvangen, Med Skær rosenrødt! Lad lifligt det lyde, Med Gammen udbryde: Hvor seent, men hvor sødt! 

Lyd høit over Vangen, Med Hjertedybs-Sangen, Guds levende Røst; Saa Verden maa sande, Du skaber om Lande De Levendes Lyst! 

Hører du Røsten, Raadet fra Østen, Hvor Solen opstaaer, Og i Lovsangen Hjerte-Gienklangen Fra seent Gyldenaar! 

Hører du Røsten, Soelret fra Østen Til Havet i Vest, Og over Jorden, Op til Høinorden, Til Løvhytte-Fest! 

Stormenes Susen, Bølgernes Brusen Neddæmper den Røst, Yndig er Lyden, Mægtig er Fryden I Jordklimpens Bryst. 

Kiærlig den leder, Beller og beder Om Ære og Tro, Lover og byder Alt hvad som fryder I Fred og i Ro. 

Himmerigs Skjalde Julebud kalde Den Røst under Sky, Som i det Lave Edens Gudshave Skal herlig fornye. 

Møder du Røsten, Leder om Tresten Og føler dens Savn, Resten dig kiender, Til dig sig vender, Dig kalder ved Navn. 

Skyer og hader Ulykkens Fader, Grund-Løgneren du, Da for Dagrøden Mørket og Døden Skal flygte med Gru. 

Om paa Gud-Fader Du dig forlader: Grund-Godhedens Væld, Sønnen og Aanden, Munden og Haanden, Betaler din Giæld. 

Jesus er Sønnen, Livet er Lønnen For Trom paa ham, Gavmildheds-Haanden Det er Guds-Aanden, Guds Kraft uden Bram! 

Jesus dig kiøber, Korser og døber Og tager i Favn, Kalder tillige Til Himmerige Med Guds-Barnets Navn. 

Nært er Guds Rige, Aabent tillige For hver den, som troer, Er du derinde, Vrat skal du finde, At Glæden er stor. 

Du med Guds-Freden Indgaaer i Eden, I Livs-Flodens Land, Sig i dens Veller Livs-Træet speller Saa grønt som en Gran! 

Lunt i dets Skygger Fred-Disen bygger Alt som under Bøg, Synden og Brøden, Mørket og Døden Forgaaer som en Røg. 

Med "Fadervoret" Beed om Nytaaret, I Frelserens Navn! Til dig det daler Med din Husvaler Til Glæde og Gavn. 

Kiærligheds-Livet Jesus har givet Til Menighed sin. Deler ved Bordet Ud det i Ordet Med Brod og med Vin! 

Saa lyder Røsten, Raadet fra Østen Med Guds-Rigets Ord: Ordet om Naaden, Ordet om Gaaden: Guds-Huset paa Jord. 

Hvis er nu Røsten, Raadet fra Østen Med Menneske-Mund? Hvor har Livs-Ordet, Hemmelig jordet, Sin himmelske Grund? 

Hvor er Livs-Grunden, Om ei i Munden Hos Jesus paa Jord, Munden udkaaret, Tungen eenbaaret Til Røst for Guds-Ord! 

Fra Moderslivet Døderen givet Var Aand med Livshaab, Dog ingenlunde Skabe han kunde Gienfødelsens Daab. 

Røsten i Ørken - Kraften og Storken Tillaans med Guds Aand, - Ingen har givet Aanden og Livet, Livs-Brød af Guds Haand. 

Døderen meldte: Ord som Guds-Helte Med Guddommens Liv Ei os Jord-Unger Fødes paa Tunger Med Guds-Mundens "Bliv!" 

Sønnen alene Taler det rene. Det himmelske Ord, Skaber i Aanden Lilie-Vaanden En Himmel paa Jord. 

Lillie-Vaanden, Fostret af Aanden, Er Frelserens Brud, Til hende beller, I hende speller Sig Sønnen af Gud. 

Brudgommens Tale Duggen i Dale, Er Gudslivets Ord, Venner med Øre Glædelig høre Guds-Røsten paa Jord! 

Aanden med Øre, Hvad han mon høre Gientager hver Dag, Herrens Veninde Drages til Minde Sin Saligheds-Sag! 

Dumdristig domme, Sværme og dromme Kan hver om Guds Røst, Spotte deus Vinger, Lyve, den klinger Lydlos i hans Bryst! 

Christuslivs-Ordet, Hemmelig jordet Paa dyrekiøbt Grund, Gudsord det lille Ingen kan skille Fra Frelserens Mund. 

I Pyramiden Trodser det Tiden Med Tusindtals-Aar, Giemmer Livs-Groden Trolig i Døden Til Nytaarets Vaar. 

Nu er den kommet, Engen er blommet, Og Marken er grøn, Død har indhøstet, Livet høirøstet Lovsynger Guds Søn! 

Hans er i Ordet Badet og Bordet, Som bærer hans Navn, Navnet til Kre Begge de bære Hinanden i Favn! 

Mundsveir kan nægte, Ordet er ægte Og Navnet er godt, Dyrisk ilive Døgnet kan drive Med Livs-Ordet Spot; 

Penne kan skrive, De er ilive, Og Tungen er død, Latterlig strutte Kan de og sprutte Ad Tungernes Glød; 

Men alle Porte, Gule og sorte, Dog hidtil opsprang For Himmel-Røsten, Som har fra Østen Til Norden sin Gang; 

Klart med Soelhesten Sprang den alt næsten To Tusinde Aar, Hvem mon nu krummer, Saa den forstummer, Paa Røsten et Haar! 

Røsten med Navnet, Kiærlig omfavnet Af Menigheds-Tro, Smiler ad Skolen, Vandrer med Solen, Mens Palmerne groe! 

Lykken og Heldet Følge med Vældet Af Frelserens Mund! Kraften og Modet Arves med Blodet Paa Livs-Ordets Grund. 

Lyd over Vandet, Reen og ublandet, Gudshimlenes Røst! Stumme giv Mæle, Levende Sjæle Den evige Trost! 

Lyd over Bordet Giennem Livs-Ordet Liv-Skænkerens Røst! Skab med din Aande Bod for al Vaande: De Levendes Lyst! 

Verden lad murre, Verden lad knurre, Som det er dens Lyst! Ei overdøver. Hvad den saa prøver, Den Himlenes Røst. 

Himlene sjunge: Jesus, vor Tunge, Vort Lys og vort Liv, Aldrig aflader Hørt hos sin Fader At tale Hans "Bliv!" 

Ordet er lille, Kræfternes Kilde, Dog sprudler deri, Alt som det lyder, Alt som han byder, Det skeet, sjunge vi. 

Smaat maa det være, Hvad de skal bære, Vorherres de Smaa, Alt efterhaanden De dog Stor-Aanden Har lært at forstaae! 


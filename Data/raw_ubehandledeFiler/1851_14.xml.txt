Man skal ej stue Hund paa Haar, Det er en gammel Tale, Som trøsted alt i Leiregaard Den Danske Konges Ka'le; Thi Bondesøn drak Leveblod, Og Bondesøn fik Heltemod, Da Hotte blev til Hjalte. 

Lad Tysken kun i Pral og Prat Fra Alle Prisen vinde! Den tappre Danske Landsoldat Skal dog ej gaae af Minde: Fra Frederits til Fredriksstad. Staae Mindesmærker tæt paa Rad Om Helten under Kofte 

Han vidste knap, hvad det betød, At være Billed-Hugger, Men sang dog "Sejer eller Død!" Mens hele Tyskland sukker, Og aldrig stal, den Sag er reen, Mens der er Malm og Marmorsteen Hans Heltetrak udslettes. 

Den første Gang, han drog afsted At værge Land og Rige, Hans Fader tav, hans Moder græd, Og dødbleg var hans Pige; Men da han hjem med Sejer dro', Hans Fader græd, hans Moder loe, Hans Pige var som Rosen! 

Thi aldrig for det Danske Land Var stædt i større Fare, Og aldrig nogen Dannemand Det bedre kan forsvare, End Bondeknøsen ærekjærr, Da han drog ud i Herrefærd Og vandt sit Helterygte. 

Kong Vermund sad paa Ejderbro Engang i gamle Dage, Hans Søn da kæmped een mod To, Det Uffe var hin Spage, Og saa har Landsoldaten spag Nu vundet Priis i Kæmpelag Som een mod To tilvisse! 

Derfor, saalænge Danmark staaer, Og Dannebrog kan flyve, For Heltene fra Bondens Gaard I Skjul skal Tysken krybe, Thi nu hvergang han Ypper Strid, Det gaaer som i Rolv Krages Tid, Da Hotte blev til Hjalte. 


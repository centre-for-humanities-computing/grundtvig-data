Alt paa den vilde Hede, Der gik Marias Søn, Da mødte ham den Lede, Som Morgenstjernen skiøn. 

Velmødt i Morgenstunden, Guds Søn! om jeg seer ret, Hvor, langt fra Rosenslunden, Du gik dig bleg og træt! 

I fyrretive Døgne Jeg saae dig vanke her, Fik ondt i mine Øine Af al den Pilgrimsfærd. 

Er du Guds Søn, den Rene, Og dog i Hungersnød, Da siig til disse Stene: Bliv I til Hvedebrød! 

Ham svared brat den Milde: Tal ei om Hungersnød! Guds Mund er Livets Kilde, Guds Ord er Livets Brød. 

Det var den gamle Slange, Vor Moders Banemand, Han daarede Saamange, Men Frelseren holdt Stand! 

Den Luftige, den Lede Han foer alt som en Vind Med Herren, vi tilbede, Til Templets høie Tind. 

Din Tro kan stytte Klipper, Han sagde, falsk som Skum, Jeg haaber, ei den glipper Nu for det tomme Rum, 

Er du Guds Søn, den Bolde, Da styrt dig trostig ud! For dig jo bærer Skjolde En Engleskare prud, 

De bære dig paa Hænder, Det skrev jo Finger reen, Saa, hvordan du dig vender, Dig støder ingen Steen! 

Vor Herre Alting vidste, Han svared: hvor det gaaer, Du skal din Gud ei friste, Det ogsaa skrevet staaer. 

Det var den gamle Slange, Vor Faders Banemand, Han daarede Saamange, Men Frelseren holdt Stand! 

Den Luftige, den Lede, Han foer alt som en Vind 

Med Herren, vi tilbede, Til skyhøi Fjeldetind. 

Der laae et Verdens-Rige, Saa skiøn som Paradis, Saavidt som Toner stige, Det bar af Skjalde Priis. 

Da hviskede den Lede: Alt hvad du feer er mit, Men vil du mig tilbede, Velan, det Alt er dit! 

Nu fik han Svar i Vrede: Fy, Satan, pak dig bort! Kun Gud maa du tilbede, Det Bud er klart og kort. 

Det var den gamle Slange, Som sov i Kains Barm, Han daarede Saamange, Men fik nu Spot og Harm! 

Som Hvirvelvinden tuder, Det lod i vilden Ørk, Som Brandsted-Bjerget spruder, Saa fnøs den Engel mørk! 

Dog tove ei han kunde, For stærkt var Herrens Ord; Fra alle Rosenslunde Til Helvede han foer. 

Gud-Faders Englehære Kom nu med Sangen sød, Vor Frelser Mad at bære, De kom med Viin og Brød. 

De Sang: som Roser røde I Sarons-Dalen skiøn, Saa blomstrer nu det Øde Til Ære for Guds Søn. 

Guds Engle Herren loved, Kom, lad os juble med! Thi knust er Slangens Hoved Af Jesus, Kvindens Sæd! 


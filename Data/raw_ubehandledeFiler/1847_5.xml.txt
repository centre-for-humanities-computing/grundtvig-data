Der gynged en Vugge i Øresund, Som Snekken i Vandene smulle, Der hviled skiøn Havfru en Aftenstund, Og sang for sin Søn Hvi@selulle. Der er Meninger to om en Tale! 

Der brændte i Stager af Muslingskal De Vættelys fagre at flue, Dog tindrede bedre foruden Tal De Stjerner paa Himmelens Bue. Der er Meninger to om en Tale! 

Og Nornerne dandsed om Vuggen rundt, Fuldsnart havde stakket Dands Ende, De sang over Barnet: døi Godt og Ondt, Saalænge som disse Lys brænde! Der er Meninger to om en Tale! 

Et Vættelys slukked den Havfru skion, Hun tænkde: nu løft er den Gaade, Hun sang over Vuggen: sov sødt, min Sen! Dit Livslys du selv monne raade! Der er Meninger to om en Tale! 

Men Nornerne sang, da de Svæved bort: Skiøn Havfru, som dandser paa Vove! Din Omhu er smaalig, dit Vid for kort, Fuldlænge din Søn maa nu sove. Der er Meninger to om en Tale! 

Fra Syden til Nord og fra Øst til Vest Gik Solen mangfoldige Gange, Og aldrig forældet blev Nornegiæst, Kun gammel som Hedenolds Sange. Der er Meninger to om en Tale! 

Han fyldte med Ære sit Tusindaar, Alt som en Fugl Phønix i Norden, Slog Harpen endnu i Kong Olavs Gaard Om Asers Guldalder paa Jorden; Der er Meninger to om en Tale! 

Men der, hos Kong Trygges den gæve Søn, Han selv sin Ligfakkel antændte: Det Vættelys blegt han bar i Len, Indslumred alt som det udbrændte. Der er Meninger to om en Tale! 

Til Strande er rundet fuldmeget Vand, Mens Nornegiæst sov under Jorden, Alt Storværk hensmuldred sor Tidens Tand, Guldharpen forstummed i Norden; Der er Meninger to om en Tale! 

Men Nornerne mæled en Morgenstund Ved Graven: see Stjernerne dale, Vaagn op, Syvsover, af lange Blund! Beviis, at din Død var kun Dvale! Der er Meninger to om en Tale! 

Vaagn op, Syvsover, i Morgengry! Lær selv dig ved Solen at kiende, Og giør dit Bedste i Nord paany, Saalænge som disse Lys brænde! Der er Meninger to om en Tale! 

Det spørges i Norden nu Aar for Aar, Det spurgdes ved Sundet alt længe: Den Harpe, som brast i Kong Olavs Gaard, Nu klinger med nyfødte Strænge! Der er Meninger to om en Tale! 

Der ymtes nu atter om Havfru-Dands I Nord baade oppe og nede, Man atter saae Glimtet af Oldtids Glands, Hvor Grane bar Guld over Hede! Der er Meninger to om en Tale! 

Skion Havfru nu svømmer fra Øe til De, Stakaandet og gammel af Dage, Mens Bølgerne bruse, hun kan ei døe, Om Livet end vorder til Plage. Der er Meninger to om en Tale! 

Hun synger med Suk, men det har, dog Klang Som Nattergals-Triller i Skoven, Saa atter man Hyrer en Havfrusang, Hensmeltende tæt over Voven. Der er Meninger to om en Tale! 

Skiøn Havfru hun synger: min Sen! min Sen! Jeg skimter dit Guld i det Dunkle, Jeg hører Guldharpen, du staaer iløn, Saa Vinene mine de funkle. Der er Meninger to om en Tale! 

Jeg føler din Aande, jeg veed det vist usynlig du tæt mig omsvæver, Men til jeg dig seer, som jeg saae dig sidst, Dog sukker mit Hjerte og bæver. Der er Meninger to om en Tale! 

Ak, hvor er dit Aasyn og hvor din Røst? Hvor er dine Hænder og Arme? Det lufter saa koldt om mit Moderbryst, Paa Skyggen det spilder sin Varme. Der er Meninger to om en Tale! 

O, hvem har end Vre for Havfrusang, Og Vie for Nordens Guldalder! O, hvem kjender Brage paa Harpens Klang, Og hvem har end Taarer for Balder! Der er Meninger to om en Tale! 

I give mig alle tilsammenlagt En Gave til Bod sor den Arme: Et Blik og en Taare, en Lyd, en Takt, Et Haandtryk med Liv og med Varme! Der er Meninger to om en Tale! 

Da Skikkelse vinder min Sen paany, Al Norden for Konning ham kiender, Han lever, saa lyder det høit i Sky, Saalænge som disse Lys brænder. Der er Meninger to om en Tale. 

Skiøn Havfru! vi række dig kiærlig Haand, Det skal ingen Jette forhindre, Imellem os vandre vort Nordens Aand, Saalænge som Stjernerne tindre! Der er Meninger to om en Tale! 

Paa Fjeld og i Dale, i Mark og Skov, Og rundt paa de rullende Belger, Med Guldharpens Toner og Kæmpernes Lov Til Gladhjem han trolig os følger. Der er Meninger to om en Tale! 


Skal Sangen tone Festen værd, Fra Olstrup-Tidens Skjalde-Tunge, Sölv-Bryllupet maa holdes her, Hvor midt i Maien Fugle sjunge, Hvor Borgen med det höie Tag Kun skimtes mellem Böge-Blade, Men hulde Smil i Venne-Lag Giör öiensynlig Alle glade! 

Det mindes end fuldmangen Giæst, Fra lyse, lune Sommer-Dage, Det veed kanskee de Unge bedst, Som vanskelig vel finde Mage Til Stuerne, hvor de var smaa, Til Glæderne, som de fandt store, Til Borgen mellem Söer blaa, Med Bölge-Hegn og Blomster-Flore! 

Men leved De end hundred Aar, Og glemde hvad de vilde sige, Som gjæstede den Præste-Gaard, Da Jette var en lille Pige, Og hörde til det Venne-Lag, Som Drotter maatte snart misunde, De föle dybt paa denne Dag, Hvad aldrig dog de glemme kunde! 

Gid da en Hverdags-Ting det var, For Præste-Mænd at sammenvie Saa elskeligt et Brude-Par, Som Povel Glahn og hans Marie! Trods Mangel da paa Sölv og Guld, Som Kiærligheden overstrider, Med kionne, ædle Börne-Kuld, Fik gamle Danmark gyldne Tider! 

Men er det sjeldent, selv i Nord, At see et Par som disse Kiære, Da lad det kiendes over Bord, Desmeer blandt os det gjor dem Ære: Med Tak for mangen Time skiön, I Deres Kreds vi Skaalen tömme, Og onske dem den söde Lön, At lige Börn dem bedst berömme! 


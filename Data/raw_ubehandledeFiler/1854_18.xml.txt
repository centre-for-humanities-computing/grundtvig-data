Saxe Lange! Sællandsfar! Kæmpe-Søn fra Konge-Leiren, Som til Navnet "Valdemar" Kjæded med sit Storværk Seiren! Axel Hvides Fostersøn! Nordens Aand og Danmarks Hjerte Dig har lyst i Kuld og Kjøn, Du for dem bar Blus og Kjerte. 

Om du førde i dit Skjold Langers Vaaben "Roser trende", Derpaa Stue-Lærdom gold Tygge kan til Verdens Ende; Men du førde i dit Skjold Danmarks Saar og Danmarks Sejer, Som med (Aands fra Old til Old Vaaben alle overvejer. 

Ogsaa det er Smaating kun, Om endnu i vore Tider Findes i vor grønne Lund Skud af Langer og af Hvider, Naar endnu sin Krone har Som vort Stamtræ "Dronning-Bøgen", Saa i Mai paa Kvisten bar Kukker aldrig Sællands-Gjøgen. 

Da sin Rose faaer hver Torn I de lange Sommerdage; Ved hvert Stød i Gjallarhorn Sværde blinke, Skjolde brage, Sættes paa det sorte Bræt Fiende hver ad Danmarks Rige, Mens sin Pris hver god Idræt Faaer af Mund og Pen tillige. 

Sare Dansker! din Idræt Da ei heller Rosen mister, Hvortil du har Odelsret, Vor Guldalders Runerister! Værne om dit Hædersnavn Vil Skjoldunger og Skjoldmøer, Giælde for din Fodestavn Alle Danevangens Øer! 

Hvergang om Kong Fredegod Synger lydt i Skoven Hjærne, Hvergang Uffes Heltemod Priser Danmarks Lykke-Stjerne: Rygtet gaaer fra Ø til Ø Om din Pen af Svane-Vinge, Barnefødt i Urdas Sø, Til ved Svanesang at klinge! 

Ogsaa mig paa Vuggen gav Svane-Pen den høje Norne, Spaaed mig med Saga-Stav Rosen-Skrift imellem Torne, Derfor som et Tvilling-Par, Voxet ud af samme Vinge, Nu fra Dan til Valdemar Vore Penne sammenklinge. 

Saga-Broder! længe nok For Latinen du har boder, Som om du af Sten og Stok Nar udsprunget og opglødet. Som om Fru Grammatica Steendød var din søde Moder, Og din klassiske Papa Stokdøv Pen med Romer-Noder. 

Nu, saa vist som Danske Ord Rod i Danske Øren fæster, Du herefter trindt i Nord Nævnes Saxe Runemester, I din Danske Fødestavn Kun Giengangere og Trolde Dit latinske Øgenavn Harme skal herefter volde. 

Hvad jeg alt i Ungdoms-Aar Modig stræbte at udrette, Krones under hvide Haar Ned dit Navn at oversætte, Romer-Trolden, jettestærk, Forst tilgavns er overvundet, Nu, da til dit Mester-Værk Jeg dit Mester-Navn har sundet. 

Saxe Dansker! gamle Hen, Dansk selv i Latinens Lænker! Runemester er kun den, Der kan skrive som han tænker, Der kan tænke frit og fort, Der kan tegne Lys og Skygger, Der kan tegne Hvidt og Sort, Tegne alt hvad Ord udtrykker! 

Nu udfritter vi med Flid Alle vore tyske Giæster, Om de har fra "Rødskjægs" Tid Mage til vor Runemester, Som, i romersk Bast og Baand, Reise kunde Runestene For hver Helt i Nordens Aand, For hver Fugl paa Bogens Grene! 


Vide maa du, at Vorherre Aander syv har i sin Aand, Som han Stjerner ikke færre Holder i sin Højrehaand, Vend dertil dit skarpe Øie Bort fra Roms de syv Gravhøie, Og de syv Kurfyrsters Stev! 

Kom ihu, at Livets Kilde Er den dybe Kiærlighed, At, som aarle, saa og silde, Aandens Sands er Liv og Fred, Kamp og Krig kun som Nødværge Mod den Magt, som Alt vil hærge, Er for Gud den gode Strid! 

Ord du har vel for at leve, Men er dog igrunden død. Alt som friste Venne-Breve, Der fra varme Penne flød. Og, som Ligets lunkne Kinder, Levende om Livet minder, Skiondt med Aanden det udfoer! 

Hvor du vandrer meer end bygger, Med dit skiøre Timeglas, Er, imellem Dødens Skygger, Krigens store Skueplads, Oversvævet af Blod-Flaget, Rødt endnu fra Hermans-Slaget Med Rov-Dyret, født i Rom! 

Stor var Røden, stærk var Leiren, Midt i den var Pagtens Ark, Stor var Kampen, stolt var Seiren, Troens Seir paa Tvivlens Mark, Alle Roms Apostel-Tutter Sank i Knæ for Morten Luther, Til et aabent Skriftemaal! 

Striden mellem Lys og Mørke Mindre var end den betød, Striden mellem Regn og Tørke Var en Kamp paa Liv og Død, Frygtelig var Hungers-Nøden, Steen for Brød var Sjæle-Føden I Guds-Haven gjort til Ørk! 

Trætten lang om Trældoms-Aaget For Guds Søns fribaarne Tro, Den var skæv og den var kroget, Førdes mellem Paver to: Haardest Hals er Anti-Paven, Naar for Ordet gaaer Bog-Staven, Skolemesters Riis for Aand! 

I det Lange, paa det Brede, Med det Høie under Sky, Tyskland er et Vilderede, Som i Næde, saa i Ny, Derfor selv i Kirke-Fløiet Let forvildes Skjalde-Øiet Mellem Gienfærd Nat og Dag! 

At Guds-Ordet, som det lyder, Kom fra Herreus Mund til os, Er og giør hvad det betyder, Det var Luthers Tro paa Trods, Uden Ord er Vievandet Vadskevand og intet Andet, Det var Luthers Shibolet! 

Uden Aandens Guds-Munden I Vorherres egne Ord, Altrets "Brød og Viin" igrunden Mad var paa vort eget Bord, Er tog, med og ved Guds-Ordet, Livets Brød paa Naade-Bordet: Herrens eget Kiød og Blod! 

Det var Luthers haarde Tale, Tysk Selv-Klogskab alt for drøi. Og ei blot fra Alpe-Dale Nidings-Ord imod ham fløi, Men en heel Discipel-Skare Kendte Ryg og lod ham fare Som en hemmelig Papist! 

Hvem der naaer os kun til Hærden, Deres Spot dog bæres let, Og et Taarn i Tuers Verden Morten Luther kaldes ret, Ene-Mand, som Aande-Vennen, Om Livs-Ordet og Guld-Pennen, Herrens Bad og Herrens Bord! 

Men for Herren, som, histoppe, Dybt sit Hoved bukke maa, For at see til Bjerge-Toppe Og til os, som under staae, Turr kun er vore Bjerge, Vore største Kæmper Dværge, Al vor Daad kun Drengeværk! 

Derfor vi saalidt med Luther Som med Peders Eftermand, Udenom Vorherre smutter Ind i Helgen-Livets Land, Og, om Luther det end tro'de, Aldrig i hans Tro af Rode Randt det rette Livsens-Træ! 

Tysk det er derpaa at sværge, Tysk det er derpaa at døe, Tro ei blot kan flytte Bjerge, Giøre sød den salte Sø, Men ved Tro kan djærve Sjæle Flytte alle Grændse-Pæle, Selv imellem Liv og Død! 

Efter Tyskens Hoved Troen Slaaer almægtig paa en Studs Mellem Jord og Himmel Broen, Giør sit eget Ord til Guds, Det i Tyskens Kiød er Pælen, Det fra Arildstid var Sjælen I al "Tysk Theologi". 

Kunde Troen sønderrevet Tankens Lov og Dødens Baand, Kunde Tro saavidt det drevet, At et Bogstav blev til Aand, Sikkert Tro da havde givet I Papister-Kredsen Livet Rigelig til Stok og Steen! 

Ja, da maatte, hvor man stiler End med Overtro derpaa, Ciceroner og Virgiler Mylre op i hver en Vraa, Thi hvis Tro var Livets Kilde, Brugdes vel det eller ilde, Altid Liv af Tro udsprang. 

Let af Tro, vor Sjæls Veninde, Havfru skiøn i Hjerte-Sø, Skabes kan der en Gudinde. Just som af Maria-Mø, Som "Vorfrue" sat paa Noder, Himlens Dronning og Guds Moder, Havets Stjerne, Naadens Væld! 

Fiint og Grovt er kun for Smagen, Ogsaa i Afguderi, Sandt og Falsk er Hovedsagen, Som saa let man gaaer forbi, Det vi seer ei blot hos Paven, Men hos Troen paa Bogstaven Og "Retfærdighed af Tro". 

Sandheds-Tro, som Lilje-Vaanden Huld og tro, sin Vilje faaer, Men det volder Sandheds-Aanden, Som alene alt formaaer, Sandheds-Tro, den ægte Kvinde, Er "sin Herres Tjenerinde" Selv med ham i Moderskiød! 

Det var hun, som under Hjerte Bar Vorherre, Gud i Len, Misted med en Moders Smerte Paa Vorherres Kors sin Son; Det er Nøglen til Guds Naade, Troen Synger: Herren raade! Skee mig alt hvad han har Sagt! 

Troens Ord med Tro's-Indholdet, Med Treenighedens Gnd, Folde Luther dybt, er Skjoldet Mod den Ondes Pileskud, Overtroen hen i Veiret Af Heltinden blev befeiret: Troen paa Guds rene Ord! 

Ja, fra Nebo-Bjergets Tinde Luther syned Herrens Laud, Saae hans Ark og Folk derinde, Leiret mellem Flod og Strand, Saae, at der i Ægtestanden Aanden vied til hinanden Smukt Guds Ord og Hjertets Tro! 

Han det mærked godt paa Giften Hos den Onde og hans Æt, Ei sig selv forsvarer Skriften, Kun Guds Aand den skaffer Ret, Ei med Pen i Skriver-Stue, Men med Ord som Lys og Lue Midt i Herrens Menighed! 

Det kun var den Kiv med Paven, Som forbittrede hans Aand, Saa han Klippen stog med Staven, Og holdt saa for Munden Haand, At hans Stav fik Priis for Væden, Og han selv gik Glip ad Glæden At gaae over Jordans Flod! 

Mærk det vel, du lille Skare I det store Tysker-Land, Som end paa din egen Fare Holde vil med Luther Stand! Vogt dig ikke blot for Paven! Vogt dig vel for Luther-Graven, Som hos dig er aabenlys! 

Troens Ord, det klippefaste, Herrens Lærdom, Troens Lov, Nær var du ved at bortkaste, Som det gjordes ei behov, Som om, under alle Skifter, Bibelen og Luthers Skrifter Var Guds Ord og Aandens Pant! 

Læs dog ret Gala ter - Brevet, Om end læst maaskee for tit! Giv, som der til dig staaer skrevet, Loven dens og Aanden sit! Loven bedst i Pennen fores, Aanden i det Ord, som høres: Troens Ord, kun flyder Fart! 

Gid du havde dog opdaget Herreus Ord til dig indfort: Hulk, hvordan du har modtaget Mine Ord og har dem hørt! Vender ei du om, lysvaagen, Lukker end sor Tyv du Laagen, Porten staaer dog vidt paa Gavl! 

Det er, seer du let, udskrevet Af et ægte Bibel-Blad, Som der staaer i Kongebrevet Tilden femte Rigets Stad, Og at du til den maa svare, Med dens Feil og med dens Fare, Vidner Aanden aabenlydt! 

Kort og godt det er at sige: Aand med Ord og Tro giør alt Hvad der hører til Guds Rige, Dermed Kirken stod og faldt, Og at Tant var alt det andet: Rosenkrandsen, Vievandet, Pavens Toffel, det er klart. 

Men et Spørgsmaal er tilbage, Med et dobbelt Spørgsmaals-Tegn: Hvor at finde, hvor at tage Er nu Himlens Dugg og Regn? Hvor kan Troen, Liljevaanden, Ordet finde, som Livs-Aanden Følger med og aander i? 

Ei Livs-Aanden var i Graven, Hvor engang Vorherre laae, Skiondt af den man Saae i Haven Ham lyslevende opstaae; Er han dog maaskee i Graven, Hvor Apostel-Vandringsstaven Lagdes ned til Kiendetegn? 

Skrift, udskrevet af Guds-Munden, Med en reen Apostel-Pen, Aanden, evig fri, ubunden, Giør til mundligt Ord igien, Saa det synes, som igrunden Skrives ud og ind ad Munden Kan det levende Guds-Ord! 

Men hvem giør Guds Aand det efter Saa at blæse Liv i Dødt? Eller hvor har med de Kræfter Almagts-Aanden os vel mødt? Sidder han i Vispehænder? Stikker han i Bogstavender? Skabes han af Vind og Veir? 

Skriftens Aand! hvad vil det sige, Naar dermed ei menes ham, Som er Tungernes tillige, Hverken stum, ei heller stam, Ei Papisters, Lutheraners, Calvinisters, Anglicaners, Men Guds hele Menigheds! 

Sandheds Aand! hvad kan det klare, Naar til Dommedag man her Trættes maa paa egen Fare Om hvad Aandens Sandhed er, Mens selv de, som Aand fornægte, Kan for Sandheds-Venner ægte Skride midt i Herrens Huus! 

Naadens Aand! hvad kan det nytte, Naar hver hellig Dag og søgn Mange kalve, mange lytte, Til en Naade, som er Løgn, Som af Synden bedst den hues: Enten Pavens og Korfrue s, Eller Mahomeds maaskee! 

Troens Aand! hvad kan det batte, Naar ei vides, hvilken Tro, Hvilket Ord vor Tro maa fatte, Naar Guds Aand deri skal boe, Saa ved Troens Ord, som høres, Af Guds Aand vort Hjerte røres, Levende Guds-Ordet troes! 

Herrens Aand! hvor kan han være Virkelig paa denne Jord, Hvis ei lød, til ham at bære, Af Vorherres Muud et Ord, Saa, ved det sig at tilegne, Menigheden paa hans Vegne Lever af hans Aandedræt! 

Var der ei et Ord tilbage, Med hans Aande, af hans Mund, Til at vidne alle Dage, Og gienføde allenstund, Da for os var han ei "Livet", Os i Skriften kun var givet Runen paa hans Bautasteen! 

Var han ei hos os med Ordet I vort Hjerte og vor Mund, Himmelfaren eller jordet, Borte var han allenstund, Det forgiæves var at vente, At til os ham kunde hente Nogen Vætte, nogen Sjæl! 

Skulde han, som os forjætter, Salighed for "Tro og Daab", Dog paa de Skriftkloges Trætter Have bygt vort Himmelhaab, Selv da havde han paa Sandet Bygt sit Huus til intet andet, End til Fald i første Blæst! 

Havde han, som Troen priser, Fremfor alt, naar den er blind, Os ei Sendt en Troes-Viser, Som ei dreier nogen Vind, Da ei "Sandhed" eller "Veien" Var han, men paa Tysk "Surdeien" Til den store Kætter-Bægt! 

Børne-Vennen, som udraaber: Tak, min Fader over Sky, At for Rollinger og Taaber Du kundgiør din Viisdom ny, Som du for de Lærdes Møie, Og de Kloges Falke-Øie, Skjulde i dit eget Dyb! 

Vilde han dog selv omgiærde Saa sit Liv og Lys paa Jord, Ut kun vise Folk og lærde Var tilgængeligt hans Ord: Kunde da for Efter-Snakken Vel de Smaa istemme Takken Til hans Fader over Sky! 

Alle, som har Øren, høre! Sagde mangen Gang vor Drot, Vilde ei han Ordet føre Gens for alle kort og godt, Bedst for dem, som ei kan stave, Ei var Himmerig Guds Gave, Som han sagde, til de Smaa! 

Herrens Ord til alle Sjæle, Lagt i Menighedens Mund, Det giør Skiel for Grændsepæle Som Gudshusets Klippegrund, I sit Ord, som ei kan glippe, Har vor Herre, som vor Klippe, Lagt sig selv til Hjørnefteen! 

Tro's-Bekiendelsen ved Daaben, Taget af Vorherres Mund, Med hans Nøst fra Himmel aaben, Med hans Aand i allen Stund, Aabenlydt den lærer Poge Hvad Gud skjulde for de Kloge: Aandens Sands og Livets Nei! 

Kun hvor denne Herrens Lampe Skinner i Guds Helligdom, Alle Taagerne bortdampe, Gaae til Helved og til Rom, Klart da fecs det alle Dage: Herren har sit Lys i Stage Og ei under Skieppe sat! 

Kun hvor for st vi Herren finde, Som os Samler til sin Daab, Tindrer for enhver derinde Fra Guds Lampe Livets Haab, Kun hvor Ordet Troen møder, Herrens Aand dermed gienføder Os i Herren til Guds Børn! 

Kun hvor Herrens Lys det lille Aabenbarer for de Smaa Fader-Favnen, Naadens Kilde, Moder-Brystet, Livets Aa, Der kun Sandheds-Aanden tænder Alter-Lysene, som brænder Paa Vorherres Nadver-Bord. 

Ja, af Troens Ord det lille, Troens Lov for Læg og Lærd, Springer ud, som af fin Kilde, Tale-Strømmen fjern og nær. Af Guds Aande altid kruset, Giennembølger Bedehuset, Baaret af Guds Kiærlighed! 

Troens Ord er Moder-Stammen Til de Christnes Tungemaal, Troens Ord er Fjeder-Hammen, Sammensyet uden Naal, Hvori Troes-Aanden Svinger Sig paa Aandedrættets Vinger Lydelig fra Slægt til Slægt! 

Som Livs-Kraften i Munds-Ordet, Som Vorherres Guddoms-Røst, Forst i Badet, sidst ved Bordet, Kiendes Aanden til vor Trost, Derimellem paa hver Tale, Som lyslevende afmale Kan Vorherres Liv og Død! 

Det er Aanden, som bekiender Den i Kiødet komne Gud, Det er Himlens Ild, som brænder I Gud-Faders Julebud, Og hos alle Folke-Skarer, Naar vi Skrifterne forklarer Med Vorherres egne Ord! 

Sandheds Aand det er, som volder At Guds Huus og Folk bestaaer, Christi eneste Statholder Giennem alle Rigets Aar, Og saalidt som Kivd i Paven, Sort paa Hvidt han blev i Staven, Eller Vind i vor Fornuft! 

Aandens Liv og Aandens Rige, Aandens Værk og Kiendetegn, Aandens Sværd og Aandens Krige, Aandens Salve, Dugg og Regn, Er i Bogstav - Troens Ørke, Som i Pavedommets Mørke, "Mene, Tekel, Apharsin!" 

Aande-Drættet, Aands-Bedriften, Dem kan intet Kiød forstaae, Aande-Sproget, Aande-Skriften, Dermed gaaer det ligesaa, Som i Hades, hos de Døde, Aandens Rige tomt og ode Nar hos Zvingel og Calvin! 

Morten Luther, Skjalde-Præsten I det Tyske Kirke-Sogn, Som vor Skjald paa Odins-Hesten, Han sad op paa Aandens Vogn, Men naar han dens Flammeheste Stræbde at kapitelfæste, Stod i Stampe han som før! 

Thi af Kiød vel er vor Tunge, Dog et Konstværk af Guds Haand, Hvormed tale kan og sjunge Mesterlig selv Aanders Aand, Mens hver Pen, som vi kan skiære, Nyder stum den største Ære, Naar den peger paa Guds Mund! 

Mellem Levende og Døde Farer let vor Tunge vild, Men paa Tungen kan dog gløde Himmerigs og Helveds Ild, I vor Mund kan Aanden leve, Mens selv i Apostel-Breve Døde er hans Lynilds-Spor! 

Sard es-Menighed! din Vætte, Som han dages under Soel, Forde om "Guds Rige" Trætte Med en Nar paa "Satans Stol, " Med den gamle Kloster-Mare, Med Skrald-Aanderne i Skare Og Bog-Hyldens Nissetrold! 

Tung var Byrden, Veien tornet, Livet som en Fugl i Haand, Daarlig dog kun med Blækhorn et Drives bort den sule Aand, Daarlig Haandens Fæstnings-Værker Hegne Aandens Enemærker, Var det og Sanct Povels Haand! 

Derfor, han, som os udsendte, Siger til din Engel frit: Ei dit Dagværk du fuldendte. Ordenlig som "mit og dit, " Gjorde mellem Aand og Sjæle Gaasefjer til Grændsepæle, Pennestreg til Mellemled! 

Pave-Aaget, naar det brækkes, Med det samme brændes maa, Ei, som stedt, igjen paalægges, Brudt i mange Stumper smaa, Deelt imellem Sogne-Præster, Kirke-Værge, Skole-Mester, Som om de var "Skriftens Aand." 

Riget, som, Vorherre siger, Er af denne Verden ei, Giennem alle Verdens-Riger Baner dog sin Kongevei, Vil for ingen Priis indrømme, At et luftigt Herredømme Aand paa Jord maa nøies med! 

Virkeligt maa alting være, Som i Sandhed har sin Rod, Sandheds Aand, til Sandheds Ære, Virke frit med Magt og Mod, Aandens Værk sin Mester prise, Virkningen med Klem bevise At dens Aarsag er Guds Kraft! 

Vel u synligt er Guds Rige For vort Blik i Støvets Baand, Men dog sandseligt tillige, Som Guds Ord med Liv og Aand, Naar det lyder, naar det bruser, Naar i Hjertet, som det huser. Føles Aandens Liv og Lyst! 

Ordet, som er Aandens Hammer, Ordet, som er Aandens Sværd, Aandens Lys og Aandens Flammer, Aandens Alt i Herrefærd; Ordet, som i alle Dele, Er da ogsaa i det Hele Aands Lyd-Legem underfuldt! 

Uden Øine, som kan blindes, Aanden skuer alt i Mag, Uden Hænder, som kan bindes, Han giør Storværk Nat og Dag, Uden Fødder, som kan trættes, Som med Damp-Kraft overvættes, Verden giennemfarer han! 

Frihed for hvert Ord, som farer Aabenlydt i Aandens Navn, Ei med denne Verdens Vahrer, Kun med Tanker i sin Favn, Tanker rette eller skiæve, Den maa Sandheds-Aanden kræve, Forst og sidst for Sandheds Skyld! 

Pennens Frihed, halvveis Haandens, Kaldte du en Hovedsag, Mundens Frihed, netop Aandens, Frit du stryge lod til Kag, Tankens Frihed uden disse, Som er Tant paa Jord tilvisse, Kaldte du dit Mesterværk! 

Du var under Korsets-Fane "Evangelisk Friheds" Tolk, Herrens Vei du skulde bane Med hans Ord til alle Folk, Men du kun med Nod og neppe Maalde ud med samme Skieppe Frihed, som du maalde ind! 

Sandhed dog i Aanden s Rige Kiender knn sin Fordeel siet, Naar den Løgnen vil undvige, Og ei selv sig staffe Ret, Kiender ei sin egen Størke: Størst i Lys og mindst i Mørke, Kiender ei sin egen Aand! 

Folke-Retten, Folke-Trangen, Til at høre paa hvert Sted Herrens Ord og Takke-Sangen I det Maal, de fødtes med, Kiækt du hævded imod Paven, Fyldestgjorde med Bogstaven Dog i Aand og Sandhed ei! 

Meget mere med Latinen, Med en død Skarpretters Sprog, Munke-Havren, Præste-Pinen, Kiær kun for en Stilebog, Du aflivede i Skolen Herrens Ord paa Prækestolen, Folkets Rost i Skjaldens Sang! 

Spøgeri er kun Livs-Frugten Paa Døds-Aandens Drivhuus-Træ'r, Gik Naturen over Tugten Som hos Luther, hist og her, Det er kun et stort Guds-Under, Fremfor Alt for Dødens Kunder, Skole-Gravens Vættelys! 

Vagt du stod ved Naadestolen For "Retfærdighed af Tro, " Men paa Trods i Trætte-Skolen Aldrig vil Guds Naade boe, Det er kun ved Barne-Daaben, At for Troens Skyld den Kaaben Over Syndefaldet slaaer. 

Heller ikke var retfærdig Naadens Gud i sine Ord, Naar ei Troen gjorde værdig Til Guds Riges Naadebord, Og naar der ei hvad vi skylde Blev betalt med "Lovens Fylde:" Guds og Næstens Kiærlighed! 

Kun naar ham vi Ryggen vende, Som til Synd os har forført, Og vi troe hvad vi bekiende, Har det af Vorherre hørt, Troens Aand med Fred og Glæde Og Retfærdighed tilstæde Er hos os i Jesu Navn! 

Naar til ham vor Lid vi fæster, Som os kiøbde med sit Blod, Sætte, som Vorherres Giæster, Under Bordet hans vor Fod, Troen da faaer Herre-Retter, Med sig selv os Herren mætter, Og med sin Retfærdighed! 

Men at det er ingen Grille, Ingen Drom i Snus og Duus, Derfor gyldig Borgen stille Livet skal i Herrens Huus, Yndigt hos de Smaa at spore, Kraftigt, kiærligt hos de Store, Christeligt i Lys og Løn! 

Fuul er Pharisæer-Kaaben, Flau al Kloster-Hellighed, Men "Gjenfødelsen" i Daaben Giøre maa dog god Besked, Som en Fødsel ny os givet Ei til Døden, men til Livet: Herrens Liv i Aandens Kraft! 

Paa vor Sorg, som paa vor Glæde, Giøre maa det Forskiel god, At Vorherres Kiød vi aede, Og med ham vi blande Blod, Stod i Daab vi op af Døde, Voxe maae vi af den Fode, Som han vorde selv paa Jord! 

Det du nægted heller ikke, Sagde selv det saa omtrent, Men med dine Kirke-Skikke Var det dog kun lidt bevendt: Ei til Livet, kun til Døden, Med Gienfødelsen og Føden Man hos dig beredte Folk! 

Herrens Død for vore Synder Sanddru lvfted du i Sky, I hans Grav vort Liv begynder Springer ud af hans det ny, Vi dog skal med Lyst og Glæde I hans gamle Fodspor træde Fra hans Krybbe til hans Kors! 

Dertil Troen os i Daaben Foder med den Helligaand, Dertil under Himmel aaben Danner os hans Ledebaand, Dertil voxe og forfremmes Vi ved hvert Guds Ord, som nemmes I Vorherres Jesu Navn! 

"Salig Død" det var Omkvædet Paa din Sang til Herrens Priis, Som om Hovedpande-Stedet For os var et Paradis, Som os ei med Herren Livet Blev i Daab og Nadver givet Til en salig Evighed! 

Døden er den sidste Fiende, Som vor Tro, Fru Seiersæl, Med Guds Hjelp skal overvinde I en Paaske-Lørdagskvæld, Og selv vore gamle Klæder, Som Dødbideren opæder, Han betale skal med Nye! 

Livets Aand, og ingen Anden Over eller under Sky, For vor Sjæl er Færgemanden Fra det Gamle til det Ny, Døden er til alle Tider Kun en stummel Grinebider, Gud og Mennesker forhadt! 

Derfor lignes ved Valhalle Maa selv Luthers Paradis, Hvor hver Morgen Skygger alle Ruste sig paa Helteviis, Ei til Kamp for hvad de savne, Ei til Kamp, som kan dem gavne, Kun til Kamp for Tidsfordriv! 

Ene Luther, ingen Anden, Forde Kamp paa Liv og Død, Mindst med Paven, mest med Fanden, Om hvad "Ord og Tro" betød, Han, som Odin i Valhalle, Derfor ene blandt dem alle Vinen drak af Guldpokal! 

Du, som, hvad han godt begyndte, Skulde i hans Aand fuldendt, Med Skrinlæggelsen dig skyndte Af hans Lærdom velbekiendt, Heller end at saae og høste, Vilde du dermed dig trøste, Han kom salig i sin Grav! 

Skriften, skrinlagt eller vraget, Som en Helgen-Levning kun, Skulde du med Aand optaget, Som et Speil sor Herrens Mund, Skulve flittig Speilet klaret, Til det havde aabenbaret Alle Herrens Aasyns-Træk. 

Velbegyndt du ei fuldendte, Men blev snart saa bibelfast, At du Herrens Mund miskiendte, Bod for Lov den Skam og Last, Oversaae i alle Speile, At det Ord, som ei kan feile, Findes kun i Sandheds Mund! 

Vil du Ordet dig tilegne Af Guds Mund til os udsendt, Som altid og allevegne Menigheden har bekiendt! Da du staaer paa Klippegrunden, Har i Hjertet og i Munden Ordet, som er Gud med os! 

Da hos dig i Kraft skal træde Alt hvad Luther spaaed om: Herrens Dyd med Fred og Glæde, Himmelbrevets Christendom, Høit oplyst du skal med Hæder Vandre i de "hvide Klæder" Tvættede i "Lammets Blod!" 

Ei af "Livets Bog" udflette Herren vil dit Døbenavn, Heller aldrig det forgiætte I sin Faders Skiød og Favn, Men for Ham og Engle-Hæren, Nævne dig som sin med Æren, For du æret har hans Navn! 

Og saalænge under Solen I Udlændighed vi boe, Prises skal ved Naade-Stolen Herrens Ord og Luthers Tro, Som Gienfødelsens Grund-Kræfter, Og Fornyelsens derefter, Og Forklaringens deraf! 

Ord og Tro i Ægtestanden Altid bære Livet Frugt, Kun adskilte fra hinanden Døden let med dem faaer Bugt, Men Omkvædet "de som yndes, Vidt adskilte atter findes" Nu sig klart stadfæster dog; 

Thi oplyst er Hjerte-Øiet, Seer, at Herren ved sit Bad Ord og Tro har sammenføiet Til ei meer at stilles ad, Og velsignet tusind Gange Til ved Aanden at undfange Herlighedens Barne-Haab! 

Snart nu sees ved Naade-Bordet, Hvad selv Engle studse ved: Sees i Troens Favn Guds-Ordet: Herren med sin Menighed, Som Gud-Fader selv forener, Som Gud-Fader selv forlener Med Fuldkommenhedens Baand! 

Ja, det Baand, som os til Vinger Voxer ud i Jesu Navn, Som kun Frihed os paatvinger, Fængsler kun i Naadens Favn, Brænder kun, som Glæden stammer I Guds-Husets Brude-Kammer, Er Gud-Faders Kiærlighed! 


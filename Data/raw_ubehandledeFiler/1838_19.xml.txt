Jule-Aften! Du er skjön, Du kom til os med Guds Son, For Guds Stol Hans Engle kvæde Södt om al den Fryd og Glæde, Du har bragt til Jorderig! 

Livets Træ med Lys i Top Voxde i Guds Have op, Adams Börn dog længe sukked: Paradis for os er lukket, Död og Dom er Syndens Sold! 

Lysets Træ med Liv i Lön Er oprundet med Guds Son, Engle svæve i dets Grene, Kvæde södt med Stemmer rene, Vinke os til Paradis. 

Der os sanker Gud i Læ Under Livets Palmetræ, Der sin Herlighed den klare Han for os vil aabenbare I vor Herres Jesu Navn. 

Om det Lys, som tændtes brat Med Guds Son i Julenat, Livets Lys, som blidt skal brænde For de Smaa til Verdens Ende, Minder os vort Juletræ. 

Gud velsigne Dem, der saa Glæde vil os arme Smaa, Vise os hvor Lyset findes, Lære os med Lyst at mindes Barnet, födt i Bethlehem! 

Engle smaa, som paa Guds Bud Synger Julen ind og ud, Synger södt hvad vi kun stamme, Dem til Fryd, som os annamme I vor Herres Jesu Navn! 


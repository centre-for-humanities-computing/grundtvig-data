Møens Klint og Skamlings Banke, Danske Bjerge graa, Mellem dem vi ride Ranke Over Bølgen blaa; Kuling frisk i Velt og Sunde, Fuglesang i grønne Lunde, Moders Maal paa Folketunge, De er altid unge! 

Gaaer i Bjerge, gaaer i Dale, Det som Bølgestag, "Dansk vi blive ved at tale" Det er afgjort Sag, Høit og lavt, som det kan falde, Ja, saalænge vi har Skjalde, Dansk, om saa en Steen vil groede, Sjunge vi og kvæde! 

Dannemænd fra Skamlings-Banke! Sendebud fra Gram! Er end graa vor Løve-Manke, Munden ei er lam; Synke lidt kan Løve-Modet, Ligger dog i Hjerte-Blodet, Reiser sig i Dage klare, Og i fælles Fare! 

Derfor hjertelig "Velkommen" Over Bølgen blaa! Dannemark i Alderdommen Skal forynget staae, Klarlig mindes Vermunds Dage, Klang af Skrep og Sang af Brage, Og med Holger Danske trodse Hver en Barbarosse! 


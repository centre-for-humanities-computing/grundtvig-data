Sønder-Jyllands Jomfru Hæde! Jomfru Gloriant! Du maa ikke længer græde, Holger Danske vandt; Burmand Trold, som holdt herude, Lad ham fæste Jettebrude! Lad ham nu bag Helhjems Porte Beile til de Sorte! 

Burmand Trold fra Bloksbjerg-Skoven Kom til Daneland, Som en Bærsærk han forvoven Gik i Ild og Vand; Danmarks Skjoldmø under Staalet Er dog blod som Modersmaalet, Datteren af Dronning Thyre Giøs for det Uhyre! 

Holger laae i Baand og Lænker, Som i Bolt og Jern, Helteaanden, som man tænker, Sad i Vætte-Værn; Men, skjøn Jomfru, da du kaldte, Og da Graad din Stemme kvalte, Alt hvad Heltemod kan binde, Brast som Traad og Tvinde! 

Burmand Trold og Holger Danske, Det var haardt mod haardt, Burmands Hals dog holdt ei ganske, Lidt den kom tilkort, Ilde han derved sig skabde, Hoved sit tilsidst han tabde, Hovedkulds han foer da heden, Hjem til Trolde-Reden! 

Dybt er ogsaa Holger saaret, Haard er Trolde-Haand, Meget Kjød er af ham skaaret, Men ei mindste Aand; Lige kjæk og lige spydig, Gi til Spot med Trold for dydig, Jeg dog, siger han med Gammen, Lovlig godt "holdt sammen!" 

Stakkels Burmand gik det værre! Fik han Hovdet med? Knap vel faaer den stramme Herre Meer det paa sit Sted, Muelig dog det lykkes kunde, Hvad kan Tysken ei udgrunde! Alt han har jo i Fornuften, Limer godt med Luften! 

Plei nu Holger, Jomfru Hæde! Jomfru Gloriant! Salv hans Saar og gjør ham Glæde, For han Seier vandt! I, som Heltemod og Ære, Altid har hinanden kjære, I paany skal vies sammen Net med Fryd og Gammen! 


Kong Christjan sad paa Silkeborg, Hos Jyder troe og hulde, Til Glæde vendt var Danmarks Sorg, Til Solskin Regn og Kulde; Da stædtes brat for Kongen ind God Kæmpe af de Rette, Hr. Holger aflede sit Skind, Og bar til Borg sin Trætte. 

Hr. Konge! sagde han, og trak Peer Nielsen op af Lommen, I have stal saamange Tak, Vil I afsige Dommen! For Himmelbjerget under Sky Jeg kastet har min Handske, Han kalder sig Peer Nielsen Rye, Og jeg er Holger Danske. 

Om ham, som har med Frugt og Flid Det grønne Gudhjem værget, Det gjaldt i Nord fra Arilds Tid: "Han boer paa Himmelbjerget", Jeg har endnu mit Giallarhorn, Og Dyrendal ved Side, Hvad regner jeg Peer Nielsens Kom, Naar jeg til Tops vil ride! 

Kong Christian smiled under Skind Med Fjerde Christjans Øie, Med Blik i Sky og Smiil paa Kind, Han gransked Sagen nøie, Han jævned Trætten snildt og snart, Gav, blid og ubesværget, Peer Nielsen Penge for sin Part, Og Holger Himmelbjerget. 

Hil være da Kong Christian! Han fylder Aar med Ære; Af Daners Drot i fremmed Land Skal Konger Konsten lære: For Folkets Hu sit rode Guld Ei spare Konge-Haanden! For Kongens Krone, tro og huld, Da kæmper Folke-Aanden. 

Nu rider Holger op og ned Ad Himmelbjerg med Ære, Og holder med Peer Nielsen Fred, Som det sig ber at være; End op ad Bakke, som en Raa, Den gamle "Guldtop" springer, Og det er Lyst at hore paa, Naar Gjallarhornet klinger. 

Paa Himmelbjerg nu sætter Bo Vor gode Danske Vætte, . Og taaler ei paa Gyngebro Spilop af nogen Jette; Nu Danmark, lukt med Bølgen blaa, Kan lee ad Fjender bistre, Til Gude-Mørket falder paa, Og Muspels Sønner gnistre. 

Saalænge Holger har sin Hest, Og disse Lys, de brænde, Er Kongens Fødselsdag en Fest For Danske Ungersvende; I Takt med Gjallarhornets Klang, Fra Himmelbjergets Tinde, Skal tone Danmarks Frydesang Og krone Christjans Minde! 


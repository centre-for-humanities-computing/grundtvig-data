Ei om Fred var længer Talen, Da fra Bjergene i Nord, Ned at vække Don i Dalen, Brynjeklædte Kæmper foer! Under Hjelme gyldenklare Fylket tykt og tæt paa Rav, Lod de hult i Klippen svare Skjoldebrag paa Stikle-Stad! 

Rystende for Hævner-Sværdet Rodmed Pandser, Hjælm og Skjold, Hvor med Staal et Folk, forhærdet, Søgte Folke-Kongen bold; Nem for Thrønderne at finde Olav var i Herre-Færd: Under deres Hjærne-Hinde Farved han sit Kæmpe-Sværd! 

Dog, det maatte Norges Løve Lære i den Herre-Færd, Finne-Konst formaar at dove Selv det bedste Helle-Sværd; Trodsende paa Trylle Kofte, Thorer Drotten gik imod, Olav hugged hardt og ofte, Staalet gled og Hunden stod! 

Aldrig for man borte Magen! Under-Værk for Mande-Vid! Natten kæmpede med Dagen, Og vandt Sejr ved Middags-Tid! Ingen Sky formørked Solen, Dog den mistede sin Glands Varsled over Konge-Stolen Om den Frommes Dødningdands! 

Dag tog Flugten, men undvige Vilde Norges Viser ej, Over Torne til Guds Rige Fremad gik hans Konge-Vei: Sværd paa Val ej mer han svinger, Klevet blev hans Kæmpe-Skjold, Men fra Val paa Engle-Vinger Høit sig svang den Herre bold! 


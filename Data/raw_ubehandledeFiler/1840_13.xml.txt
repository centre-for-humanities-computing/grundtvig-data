Svend Grathe var Konning i Dannemark, Det blev ikke Riget til Vaade, For Dansk var den Herre ei vel tilpas, Og falsk var hans Hyldest og Naade. Maien er sød i Danmark! 

Med Næsen i Sky mellem Bondemænd, De fik ham kun daarlig i Tale; Han ligger begravet i Mosedynd, Saa nederlig maatte han dale. Maien er sød i Danmark! 

Kong Fredrik den Sjette af Dannemark, Han hviler i Kirken med Ære, Til Skyen ham løfted hans Bondemænd, De vilde paa Hænder ham bære. Maien er sød i Danmark! 

Den Herre var Dansker af Hjertensgrund, Spagfærdig i Høielofts-Sale, Den ringeste Mand paa sit Modersmaal Med ham kunde snakke og tale. Maien er sød i Danmark! 

Han bænked saa høit sine Bondemænd, I Raadet blandt Herrer og Grever, At mens der er Mai i vor Bøgeskov, Hans Minde i Hjerterne lever. Maien er sød i Danmark! 

Det var paa en Maidag, det Brev udgik, Hans Bønder ei noksom kan prise, Med Glæden de ride nu Sommer ad By, Og synge Kong Frederiks Vise. Maien er sød i Danmark! 

Saa vær da velkommen, du sode Mai, Som Folket og Fuglen gav Stemme! Nu er det en Lykke i Lyst og Nød At have i Dannemark Hjemme. Maien er sød i Danmark! 

Ja, nu er der plantet et Maitræ godt As Kongen og Folket paa Stævne, I Vanker og Huulveie gik det for, Men Kjærlighed Alt kunde jævne. Maien er sød i Danmark! 

Nu Vinteren tabte og Somren vandt, Saa lystig og grøn er nu Skoven, Og Fuglene sjunge, hver med sit Næb, Og Havfruer dandse paa Voven. Maien er sød i Danmark! 

Nu lader os kappes og giøre Gavn, Det Bedste, Enhver kan paafinde. Til Dannemarks Ære og Kongens Roes, Til Glæde for Mand og for Kvinde! Maien er sød i Danmark! 

Da sender os Himlen den gyldne Tid, Kong Fredegods kronede Dage, Da Alt er mildøiet og Dansk tilbunds, Da kommer og Holger tilbage. Maien er sød i Danmark! 

Da Jorderigs Inde og Himlens Smiil Skal modes i Maibøgens Skygge, Livsalige Konger med Danske Lov Skal frede om Dannemarks Lykke. Maien er sød i Danmark! 

Som Fuglene sjunge i lystig Vaar, Skal Dannemarks Skjalde og kvæde, Saa nemmes kan Visen af Læg og Lærd, Og nynnes af Piger med Glæde. Maien er sød i Danmark! 

Som Bølgeme bære om Verden Bud, Hvor Søhanen Vingerne ryster, Saa Rygtet stal fare fra Hav til Hav Om Dannemarks smilende Kyster! Maien er sød i Danmark! 


Sang om Guld og grønne Skove, Om et Gyldenaar! Duk nu op af Danmarks Vove! Ton i Kongens Gaard, Om Guldæblerne de røde, Om Guldæblerne de føde: Liv og Lyst alt for de Spæde, Alderdommens Glæde! 

Idun sad i gamle Dage, Deilig hvid og rød, Med Guldæbler uden Mage I sit Dronningskiød; Modne faldt de ned fra Himlen, Med dem leged Børnevrimlen, Oldinger med dem paa Tunge Andengang blev unge. 

Stjaalet bort af Jishøijetten I en Vinternat, Idun svandt fra Idasletten, Med sin gyldne Skat; Fugle da holdt op at sjunge, Alle Folk blev graa og tunge, Selv de Smaa paa Skiød og Skamle Alt fik Lader gamle. 

Dog igjen fra skumle Dale, Med sin gyldne Skat, Svang sig Idun som en Svale I en Foraarsnat, Sidder nu ved Øresundet, Smiler yndig, rosenmundet Med Guldæblerne de rode, Liflige og sode. 

See, hvor alle Skamler vælte! See engang, de Smaa Glemme brat at giemme Velte, Glemme, hvor det laae; Tæt de sig om Skiødet klynge, De vil see og de vil synge, Spørge alle englemilde: Kan de ogsaa trille? 

I med Rynkerne i Pande, Og med Haar som Ene! Kommer hid fra alle Lande Om I Nyt vil see: Nyt og Godt som grønne Skove, Som den blaa, den blanke Vove, Hvor kun nys var Iis og Øde, Mellem Stammer døde. 

Triller nu, Guldæbler, triller Deilig for de Smaa; Spiller nu, Guldæbler, spiller Smukt med Lokker graa; Saa det runger over Norden, Saa I nævnes rundt paa Jorden: Liv og Lyst alt for de Spæde, Alderdommens Glæde! 


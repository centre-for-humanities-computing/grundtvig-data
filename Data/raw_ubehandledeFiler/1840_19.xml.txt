Til Kronen Kald saa mangefold Der høres trindt paa Jordens Vold, Og bedst i Christenheden, Til Himmeriges Straale-Krands, Som reent fordunkler al den Glands, Der stues kan herneden; Guds Sen, vor Drot, Alle Sine, Kroner fine Trofast lover, Himmerig han raader over. 

O, Gud skee Lov til evig Tid, Vor Fader god, vor Herre blid, At mange er de Kaldte; Til Kronen, efter Herrens Ord, I Himlen hist og her paa Jord, Dog faa er de Udvaldte: Hovmod, Falskhed, Hjerter hilde, og forspilde Manges Lykke, Saa de faae kun Skin og Skygge. 

Af Konge-Stammen ret udvaldt Er Christian til Kronen kaldt Den Ottende med Ære, Han salves i Guds Navn i Dag, O gid vor Gud til Velbehag Han Danmarks Krone bære! Gudsfrygt, Viisdom, Held og Lykke, Kronen smykke, Som de rene, Som de rette Ædelstene! 

Gud! giv Ham Hjerte for de Smaa, Og lad Ham viselig forstaae I Pagt med Dig at træde! Hans Fiender skjule Du med Skam, Mens Kronen blomstrer over Ham, Til gamle Danmarks Glæde! Oplyst, glandsfuld, Stærk som Egen, alderstegen, Gid Han ligne Dem, Du kiærligst lod velsigne. 

Og naar Han er af Dage mæt, Lad Konger af Hans Art og Æt For Riget længe raade, Saa vore Børn i allen Stund Maae glæde sig af Hjertens Grund Ved Konger af Guds Naade! Danmarks Løvsal Høit sig fryde, trindt gienlyde, Tider mange, Sødt af Folkets Takkesange! 

Og Kongen med Hans Venneviv, Som er ei blot for dette Liv Blandt de til Kronen Kaldte, Giv dem, naar Verdens Glands forgaaer, I Evighedens Gyldenaar Og Deel med de Udvaldte! Kostbar, soelklar, Fuld af Ære, let at bære, Er den Krone, Som skal straale for Din Throne! 

Guds Godhed vil vi prise, For dem i Kongestand, Som milde og retvise Har thronet i vort Land; Thi ene Herrens Haand Saa vidt og dybt kan række, Som Floder og forn Bække At lede Kongers Aand. 

Gud Salve selv vor Konning, Alt efter Godhed sin, Og saa vor fromme Dronning, Med Glædens Olje fiin! Da blive de som Regn For Græs i slagne Enge, Som Dugg i Dal og Vænge, I Daners Himmelegn. 

Da stal Guds Lampe brænde For Kongen Nat og Dag; Da skal til listig Ende Udføres al hans Sag; Ta skal ved Kongens Magt Hoffærdighed nedbøies, Og Ydmyghed ophøies, Som Herren haver sagt. 

Ja, over Kongens Isse Skal svæve Viisdoms Aand, Og lægge Kraft tilvisse I Kongens Mund og Haand; Da skal fra Kongens Gaard, Til Fryd og evigt Minde, I Jesu Navn oprinde Et listigt Gylden-Aar! 


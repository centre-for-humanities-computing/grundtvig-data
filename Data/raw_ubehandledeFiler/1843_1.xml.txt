Min ældste Broder og min første Ven, En ædel Mand, er Sovet hen, Og Brodertalerne, om gammel Sæd I fælles Hjem, hensov dermed! De Brodertaler er i Hjertets Egn Som Solskinsveir og Dugg og Regn, Kiærminde-Floren fra vor Faders Gaard Nu falmer daglig i mit Efteraar! Men Fred med Dig, som var af Verden træt Og folde Hjemvee blandt en fremmed Æt! Og Fred med alt det Ædle under Sky, Som ældes, og fortrænges af det Ny! Der er et deiligt Land med evig Fred, Hvor gammel Sæd og ægte Kiærlighed Selv i al Evighed forældes ei; Did gaaer vor Slægts den gamle Vei, Der sindes alt i mange Aar Det Bedste fra vor Faders Gaard; Der, i vor bedste Faders Favn, Vi samles nok i Jesu Navn! 


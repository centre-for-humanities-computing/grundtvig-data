Hvorledes og hvordan? Det er de Spørgsmaal kiække, Som i Selv-Klogskabs Land Te Gud tør forelægge. Men vi os staaer til Ro Med hvert Guds-Ord at troe. 

Hvad om sig selv og os Gud os har aabenbaret, Til Død at byde Trods Med evigt Liv forklaret, Det troe vi paa Guds Ord Og taler som vi troer! 

For stor Enfoldighed Det kalder Verdens Vise, Men vi har dog Guds Fred, Med Glæden Gud vi prise For Hans eenbaarne Sen Og Troens Naadeløn! 

En jødisk Høvedsmand udfritted Løfte-Skjalden: Hvorledes og hvordan Er Lykken himmelfalden? Guds-Lykken paa Guds Vei Han saae, men smagde ei. 

Det times kan endnu Med Høvedsmænd i Norden, Som ei det randt ihu, Guds Søn er end paa Jorden Og staber mcd et Ord Sit Himmerig paa Jord! 

Som Bogstav af en Pen Hans Livs-Ord de misagter, Og Bogstavskrift igien Som Guds-Ord de betragter, Og finder hverken da Det til giør eller fra! 

Lad i Selvklogskabs Land Kun fritte Nikodemus: Hvorledes gaaer det an? Ham svarer Jesus Christus! Gienfødelsens hvordan Gaaer over din Forstand. 

Vi siger til enhver Som har en Sjæl at tabe: Lad fare din Begiær At lære Ham at skabe, Som skabde med sit Ord Sin Himmel og sin Jord! 

Se til, paa hvem og hvad Dig Troen Gud har givet, Og spørg dit Hjerte ad, Om i din Tro er Livet! Spørg ei paa Afgrunds-Rand- Hvorledes og hvordan! 

Vil ikke du helbredes For Blindhed, Synd og Død, Før klart du seer "hvorledes", Da knæk den haarde Nød.- Gisr først dig selv til Gud Og grund saa Himlen ud! 


Alfader! Du, Hvis Navn i Nord Kan aldrig gaae af Minde! Som Skibet med Din Søn ombord, En Bold for Hvirvelvinde, Omtumlet under Bølgedrag, Og ligt et synkefærdigt Vrag, Er gamle Danmarks Rige! 

Vel Styrmænd Nok der er ombord, Og frelse nok de ville, Men Skibet lystrer ei sit Roer, Forstanden staaer nu stille, De, som har pløiet Bølgen blaa, De blege raabe: vi forgaae, Skeer ei der Underværker! 

O Gud! Du er endnu saa stor, Saa stærk just i de Svage, Som da Du fried ind Dit Ord- Med Daad i gamle Dage, 

Som da Din Søn til Hav og Vær Udraabde med Din Røst: tie kvær! Saa Vind og Vove daaned! 

Og Danmark under trange Kaar, Imellem Fiender stærke, Sig trøsted i sexhundred Aar Ved Christi Korses Mærke, Og fulgde svagt, men ærlig dog, Hans Kiølvand under Dannebrog, Gik end det stridt mod Strømmen. 

O, væk da op hos os ombord Den Kæmpeaand, som sover! Giv ham at tale Kraftens Ord, Som kuer Vind og Vover! Ja, frels os Du, som ene kan, Saa lydt fra Danskens Fædreland Maa tone Takkesange! 

Vaa Stævne samles Rigsdagsmænd Fra alle Danmarks Egne. Kong Fredrik, Fædrelandets Ven, Paa Folkeaandens Vegne, Dem varsled ind i Farens Stund, At staae ham di med Haand og Mund, Med Raad til Rigets Bedste! 

En farlig Sag! en farlig Tid For Throne og for Hytte! Og lidt forstaaer kun Mandevid, Og blind er Egennytte, Og Kiærlighed er hardtad kold, Og Død er altid Syndens Sold Hos Adams Kiøn herneden! 

Men Du, vor Gud! er eiegod. Og viis er Du alene, Raad Du paa Rigets Vaande Bod Endnu i Dage sene! Giv af Din gamle Miskundhed Paany os Danske Liv og Fred, Og Lys paa Livets Veie! 

Velsign vor Konge og Hans Raad! Anfør Du Selv hans Hære! Lad øves Dyd og Heltedaad Mangfoldig til Din Ære! Lad Danmark, lukt med Bølgen blaa, Saalænge Danske Hjerter slaae, Din Godheds Priis forkynde! 


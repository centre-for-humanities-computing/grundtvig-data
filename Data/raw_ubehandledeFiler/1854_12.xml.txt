Her, hvor, nyt paa gamle Dage, Oldtids Skjald fandt Huus og Hjem, Fandt en Frue uden Mage Til hver Dronning-Syssel nem, Her, som i en Verden øde, Sidder nu jeg hos den Døde. 

Død er hun, som Diser daane, Skyde Dødeligheds Hamm, Sees ei under Soel og Maane Meer med Disers Glands og Bram, Skjule sig for Støvets Øje, Svinge sig til Gudhjems Høje! 

Seer jeg til de grønne Skove Og det røde Rosenblad, Seer jeg til den blanke Vove Og den lange Bakkerad, Øjets Lyst, til Disen bundet, Er med hendes Glands forsvundet! 

Lytter jeg til hver en Side, Hveden mig imøde klang Vøluspaa og Gudruns Kvide, Vise-Nyn og Psalme-Sang, Ørets Fryd, til Disen bundet, Er med hendes Røst forsvundet! 

Leder jeg om Hjerte-Skjødet, Netop til mit Hoved skabt, Saa i Aanden, som i Kjødet, Gi et Hovedhaar gik tabt, Foer jeg end med alle Vinde, Det er ei paa Jord at sinde. 

Dog, hvad sidder jeg og siger, Hjerteklemt og hovedør, Medens ind ad Døren kiger Til mig Disen, som ei døer, Smiler ned fra Gudhjems Høje Til mig gjennem Fredriks Øje! 

Ja, mens jeg min Armod klager, Sikkert rig jeg er endnu, Lykken giver før hun tager, Kom betids mit Tab ihu, Derfor Disen, sør hun døde, Skulde mig sit Liv gjenføde. 

Skikkelsen er kun for Siet, Liv og Hjerte gaaer for alt, Disen, med mig sammenføjet, Efter begge er opkaldt, Disen, giennem dunkle Gange, Dages vil i Fredrik Lange! 

End det er kun atten Uger, Siden Lyset først han saae, Mænd og Kvinder, som dem huger, Dristig gjætte kan derpaa: Hvem han ligner, hvad han lover, Hvad hans Følgje ruger over. 

Seer jeg ved hans Smil, det søde, Indad Gluggen under Braa, End de valne Kinder gløde, Og de blege Læber spaae: Han, som Livets Frugt, den ægte, Skal paa Hjerte-Roden slægte! 

Ordet, som alt Graaben stiller, Kalder Engle-Smilet frem, Ordet ham paa Læben spiller, 

Tungen laller lærenem, Vil, med Hjertet til sin Amme, Brat i Aande Ord udstamme; 

Og naar Bladet han fra Munden Blæser med sit Aandepust, Da en Bavn fra Hjertegrunden Sees stal paa Høi opblust, Kiendes let det skal paa Flammen, Hvad i ham er smeltet sammen! 

Det er Disen rosenmundet, Øresæl fra Sanger-Hall, Uopøselig forbundet Med sin gamle Kæmpe-Skjald, Det er Ydun op ad Dage Med Guld-Æblerne til Brage! 

Længe dog for Læben svulmer, Foder alt hvad Aanden vil, Mens kun under Asken ulmer Gnisten til den store Ild, Ad Løngangen jeg skal finde Disen min, hvor hun er inde. 

Ja, forvindes skal min Smerte, Naar jeg seer, ved Gnisten rød, Faders Aand i Moders Hjerte, Hoved hans i hendes Skjød, Deres Luer, deres Syner, Hvor i Løn de sammenlyner! 

Kom da, Fredrik! lad mig trykke Som en Drot dig til min Barm! Lad mig lofte, som min Lykke, Høit dig paa min gamle Arm, Kvæde kiækt: jeg vandt dog Prisen, Alt er min Guldæble-Disen! 

Gaard og Gavle, Skov og Have, Hvad mig her blev kiært tilforn, Selve Disens Vennegave: Sommerhuset med sit Taarn, Alt hvad der er ikke hende Rolig kan jeg Ryggen vende. 

Til vor Søn jeg frit tør sige: Du var hende, hun er dig, Aldrig hun fra os kan vige, Følger hvor du gaaer med mig, Saa alt hvad mit Hjerte savner Trøstet jeg i dig omfavner. 

Visnet vel paa Disens Kinder Er den rige Rosenflor, Dog omblaanet af Kiærminder Disen stadig hos mig boer, Dem selv Vintren ei kan tvinge, Ved hvert Solglimt de udspringe. 

Seer jeg til de grønne Skove Og det rode Rosenblad, Seer jeg til den blanke Vove Og den lange Bakkerad, Andre Farver alle svinder, Alting blaaner som Kiærminder. 

Som Kiærminden blaalig stammer Lyset hver en Aftenstund, Naar i Disens Sovekammer Øjet lukker sig til Blund, Og hvert Hovedhaar det mindes, Hvad ei meer i Verden findes. 

Og mens end den Port staaer aaben, Hvorudad jeg Disen saae, For Kiærminder med Dugdraaben Giælde Skjaldens Ome blaa, Saa om Disens Rosenkinder Mindet kun med dem forsvinder. 

Her, hvor, nyt paa gamle Dage, Oldtids Skjald fandt Huus og Hjem, Fandt en Frue uden Mage Til hver Dronning-Syssel nem, Her og end er af Høisangen Levnet Liv i Efterklangen! 


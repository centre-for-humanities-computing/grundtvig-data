Lad Tydsken vaase hvad han vil Om Sællandsfar og Jyde! For Vaas, hvor det gaaer bidhvast til, Har intet at betyde, Og bidhvast gik det til ifjor Ved Med og Midsunde, Der lukked, trods de stolte Ord, Vi smukt de tyste Munde. 

Velkommen hjem til Huus og Gaard, Og til en yndig Pige, Enhver, som, med og uden Saar, Har stridt for Danmarks Rige! Gud give. Det maa staae i Fred, Som "deiligst Vang og Vænge", Saa ingen Tysker lystes ved At spotte Danske Drenge. 

Og gid, som her, med Liv og Lyst, I Hytter og i Sale, Om Danske Karles Kæmpedyst Maa høres Sang og Tale, Saa Piger smaa vil ogsaa med, Naar det i Skyen lyder Som før "dengang jeg drog afsted!" Vi veed, hvad det betyder. 

For kommer Tysken saa med Vaas Igien til Dannevirke, Da finder Ledet han med Laas, Som han kan ei opdirke; Da modes under Dannebrog Han brat af Holger-Danske, Som lærer ham det danske Sprog Med Hurra og Staalhandske. 

Saa lad os høre nu, hvordan Det Danske Hurra klinger, Naar Holger-Danske Menigmand For Tyskens Øren ringer! Hurra, Hurra, for Dannebrog, For Kongen og hans Ka'le! Det er det gamle Kæmpesprog Paa Bjerge og i Dale. 


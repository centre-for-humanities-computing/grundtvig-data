Gud-Helligaand, vor Trøstermand! Med Rette Du maa klage: Du blev hos os i Støvets Land, Aarhundreder som Dage, Du blev hos os i Jesu Navn, I hans, som Dig udsendte, Er tit dog i hans Fødestavn Den store Ubekiendte? 

Du er Guds Røst paa Livets Vei, Al Himlens Tale-Evne, Saa uden Dig vor Jesus ei Vor Herre vi kan nævne; Men blev det klart for os endnu, At Du kan os husvale? Og bede vi: Guds Aand! vær Du Vor Tunge og vor Tale? 

Ak nei, vi neppe tænke paa, At saa det skulde være, Skal Du i Faders Sted os staae, Vi søge maae Din Ære, Skal Jesus Christus hemmelig Os giæste og berige, Vi og maae troe, han er i Dig, Og Du i ham tillige! 

Vi skal ei raabe: kom til os! Som Du var i det Fjerne, Men sukke: Synd og Død til Trods, Guds Aand! bliv hos os gierne, 

For Jesu Skyld, som Dig har sendt Til sine Faderlose, Vil over dem, i Dig erkiendt, Sin Kiærlighed udøse! 

ja, bliv hos os, vor Trøstermand! Vor Talsmand og Ledsager! Opliv hos os hver Tale sand, Saa Gud den vel behager! Thi Han er ei de Dødes Gud, Og leve vi kun mene, Til Du gaaer fra Gud-Fader ud Og vækker os som Stene. 

Hvergang Du horer Herreus Ord Fra vore Dodning-Læber, Som det blev mumlet under Jord, Skiondt det til Himlen stræber, O, tag det op, udtal det ret, Saa vi det kan fornemme, Til os kom Godt fra Nazaret: Den gode Hyrdes Stemme! 

Hvergang en ærlig Sjæl paa Jord Vil sine Hænder folde I Jesu Navn, men Bonnens Ord Vil doe paa Læber kolde; Forbarm Dig over Støvets Kaar! Viis Du paa Alt kan bøde! Og Hvist til os Dit Fadervor, Saa vore Tunger gløde! 


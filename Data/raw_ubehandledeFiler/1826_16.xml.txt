Der var en Keiser, kiæk og bold Han foer om Land med Herre-Skjold, Han vandt saamangen Seier klar, At Prisen han for alle bar! I Spaniland, ved Ronceval, Han Blaamænd slog i Tusind-Tal, Og mangen vældig Hedning-Hær Bed Bloksbjerg segned for hans Sværd! Hvert Land, fra Elbens Mund til Rom, Var underlagt hans Herredom, Og, om end haard i Storm og Strid, I Fred var han dog mild og blid! Han gjorde Vei i vildsom Ørk, Og tændte Lys i Hedning-Mørk; Saa, naar han hjem fra Striden foer, Opvoxde Kirker i hans Spor! Han undte hver Mand Ret og Skiel, Og boglig Konst han fremmed vel, Ja, for at lære selv sin Bog, Paa Thronen blev han Skole-Pog! Carolus Magnus var det Navn, Han længe bar til Folke-Gavn; 

Det Navn i Vog kan ei døe hen, Mens Tydskland haver Præst og Pen! Jeg mindes grandt, som fra i Gaar, Den Herre end fra Drenge-Aar; Jeg saae ham i hans Keiser-Pragt, Og tænkte: han har Guddoms-Magt, Jeg saae hans Glands, men ei hans Støv, Jeg saae hans Vext, men ei hans Løv, Og sagde: det er vundet Spil, Ham Riget hør med Æren til! Dog snart det over kande lød: Carolus Magnus, han er død, Han straalet) nys af Sølv og Guld, Nu ligger bleg han under Muld; Af Rigerne, dem Gud ham gav, Har Alt i Alt han kun en Grav, Den seierrige Helt i Stag, Gud naade ham paa Domme-Dag! Det gaaer saa daglig til paa Jord: Een sønderknuses af det Ord, Der farer tusind Gange Ti, Kun som et Munds-Veir, let forbi! Mig var det Ord et Torden-Slag, Og for mit Ore, Nat og Dag, Det brused som en Klippe-Elv: Græd ei for mig, græd for dig selv! Gik med den stolte Eeg dot saa, Hvor vil det da med Sivet gaae! Fuldsært jeg drømde da, en Nat, 

At, som jeg laae, jeg døde brat, Men fik et Legem nyt igien, Og vandred med to store Mand, Mig tykdes, under Martyr-Krands, Jeg saae Sanct Peder og Sanct Hans! Alt efter Himmelboers Skik, Vi svæved heller end vi gik, Og Stien, hvor man snubled ei, Var lys, som Himlens Melke-Vei! Med Eet blev Stien dog fuldmørk, Og Alt omkring os ligt en Ork, Alt som naar Himlen, klar og feir, Mon sortne brat i Torden-Veir! Ei kunde Haand jeg for mig see, Og ene stod jeg Dage tre, Som tykdes mig vel tusind Aar, Saa længdes Dag i Skiærsild haard, Hvor Mulmet om mig sammenslog, Og neppelig jeg Aande drog! Derpaa igjen, med dobbelt Glands, Jeg saae Sanct Peder og Sanct Hans, Og glade, som hvem Gud er med, End sortere vi kom afsted, I Lignelse, fra By til By, Men dog, som det var over Sky, Thi hvor vi skimted Folk i Flok, Det var alt som en Stjerne-Skok, I Folke-Ham, med Lovsangs-Røst, Der neiede for Soel i Øst! I Øster-Lid, hvor Soel opstaaer. 

Vi lom til Lysets Magle-Gaard! I Borge-Porten alt paa Rad, De fir' og tyve Gubber sad, Som Sancte Hans Evangelist Henrykt i Aanden saae forvist! Jeg siger sad, enddog hvor paa, Jeg ingenlunde kan forstaae, Thi Alt var der, skiøndt legemligt, Dog ei som her man finder Sligt, Saa, med hver Farve og Gestalt, Var Lyset dog i Grunden Alt! Det Lys-Hav, som en Straale-Elv, Udsprang af Morgen-Røden selv, Saa Alt var som en Straale-Krands, Med Regnsky-Buens Farve-Glands, Og Skikkelser af hvert et Navn Var Lys i Morgen-Rødens Favn, Og hver en Skabning var fuldglad, Saa Lys og Lov-Sang fulgdes ad! Da randt i Hug mig Herrens Ord: O, tænkde jeg, her Jesus boer, Thi, i en Lignelse, det gaaer Grandgivelig, som skrevet staaer: Hvad Engle ei udgrandske kan, I ham er Alt, og Alt er han! Man her ei Soel og Maane seer, Ei skielner Jord og Himmel meer! Han er det Lys, med Liv og Ord, I hvem al Fylde klarlig boer! 

Han er i Alt, som Liv og Aand, Og holder Alt dog i sin Haand! Han føder her, og favner hist, Thi hans er Kraften først og sidst! Som nu jeg stod, og stirred fast Paa Kilden til hvert Straale-Kast, Af Herlighedens Glands udfoer Saa dybt og sødt og klart et Ord, Som man sig tænke kan det Bliv, Al Verden skylder Lys og Liv; Og Guddoms-Ordet lød: fat hen! Men kom saa hid til mig igien! Med Suk, men dog med salig Trøst, Jeg lod den klare Guddoms-Røst, Der sendte mig fra Glædens Sal, Dog kun som Bud, til Graadens Dal, Ledsaget did, hvor før jeg var, Af samme store Helgen-Par! Ei mindste Ord af dem jeg fik, Men dog saa omt et Engle-Blik, Som Moder faste kan i Løn Med Fryd paa sin eenbaarne Søn, Og dette Blik, med Haabets Ord, Var al min Trøst paa denne Jord! Dog, tit endnu, med Gysen kold, Jeg tænkde: Død er Syndens Sold, Til klart det mig i Drømme blev, At Jesus siger: Dødning! lev! Den Drøm mig aldrig gaaer af Hu Fra jeg den havde, mens endnu 

Jeg i det gamle Corvei, ung, Gik Skole-Veien tør og tung! Ved Sancte Pedels Huus saa boldt, For Peblinger jeg Skole holdt, Og drømde, at, paa Knæ i Kveld, Jeg bad i Døberens Capel, Hvor det var mig en daglig Skik, Naar Skolen tit og fra jeg gik, At hvile underveis i Løn, Og samle Kraft i stille Bøn! Da pludselig, mig tykdes, saae En Jødisk Mand jeg for mig staae, Men høi og rank og himmelskiøn, Med Glands som den eenbaarne Søn, . . Saa flur jeg knæled for hans Fod, Som Jesus Christus for mig stod! Stat op! saa lød hans Almagts-Ord, . Og som en Pil jeg bradt opfoer, Men slog til Jord dog Øiet ned, For Synet af hans Herlighed! Da lød det mildt: bekiend dit Meen, At, Synder, du kan vorde reen! Ak, sagde jeg, min Daarlighed El skriftes kan, som Du den veed! Ja, Alt jeg veed, saa lød hans Svar, Men skrifte skal dog aabenbar For mig hver syndig Mand paa Jord, Om han vil renses ved mit Ord! Jeg lød, og hørde da: frygt ei! Din Synde-Skyld udsletter jeg! 

Som Drøm det store Syn forsvandt, Men Trøsten, jeg i Sovne fandt, Hvor end jeg vanked, fulgde med, Og svigted ei paa Gravens Bredd! 

Dengang, til spæde Planters Ly, Et Corvei byggedes paa Ny, I Sachsenland, og did jeg kom At lære Døbte Christendom; Men snart Guds underlige Raad Mig kaldte til en større Daad: At være mellem Hedning-Folk Hans Sandheds og Hans Naades Tolk, Og der, i fyrgetyve Aar, Jeg lærde, under Hange Kaar, At Mand i al sin Kraft er Muld, Men Herren stærk, og tro som Guld! Der kom en Drot fra Dane-Land, Og blev i Mænz en christnet Mand; Men Keiser Ludvig og hans Raad Ei Nogen vidste, som paa Baad, For Christi Skyld, den høie Sø Besejle gad til Daners Øe, At plante og at vande der Det lille Fro blandt vilde Træ'r! Min Abbed Vale kom da nu Min Agt men ei min Magt i Hu, Og sagde: jeg en Broder veed, Som meget vist for Christus leed, Er from i Sind, og kan sin Bog; 

Men om han paa saa langt et Tog, Til vilden Ørk, ad tornet Vei, Har noksom Mod, det veed jeg ei. Jeg kaldt da blev, og spurgt dernæst, Om jeg vel, som en fremmed Giæst, Var villig til, med Livets Ord, For Christi Skyld, at gaae til Nord? Mig tykdes, den ei havde Kaar, Som troed paa, hvad skrevet staaer: Hvo over Alt ei har mig kiær, Og følger tro, er mig ei værd! Thi tog jeg Korset op paa Stand, Og loved mig til Dane-Land! Dog, Lidet selv, end sige Stort, Langt lettere er sagt end gjort: Ei tykdes Martyr-Kronens Glands Mig dyrekiøbt med Torne-Krands, Men Kiød er Gras, thi sank jeg bradt Til Jorden, raadvild, syg og mat, Da paa min Svaghed stormed fast, Som Fiende-Spot, saa Venne-Last! Det trindt mig i hver Tone led: Din Stoltheds Drøm er vist nok sød, Da saa, med sælsom Velbehag, Du vælger mellem Nat og Dag! Hvo grandsker ud dens christne Tro, Som higer did, hvor Djævle boe! Ei tolke Tunger, hvad jeg leed, Da jeg fra Alt paa Jord mig sleed, Og Sjælen, trods hvert Baand som brast, 

Dog hængde end ved Støvet fast; Men Vingaards-Manden, faderøm. Ei glemde, med sin Godheds Strøm, Den vilde, dunkle Vingaards-Krog, Hvor bedende, med Herreus Vog, Jeg laae, i Hu saa vaandefuld, Og ønskede mig under Muld! Sin Engel, i en trofast Ven, Han sendte mig til Følgesvend, Og knytted saa, med Hjerte-Baand, Mit Stov til Støv i samme Aand! Det lød alt som en Engels Røst, Fra Ødberts fromme, adle Bryst Ei ene, det forbyde Gud, Du vandre skal af Riget ud, Til Hedning-Ørk med bange Kaar, Jeg følger dig, hvorhen du gaaer! Den fromme Sjæl! Han endte snart, I Paradis, sin Pilgrims-Fart, Men dog bestandig, til min Trøst, Det, med den samme Engle-Røst, End toned under Hvide Haar: Jeg følger dig, hvorhen du gaaer! Jeg vandred mangt et mødigt Fjed, Før jeg indgik til Himlens Fred, Og sjelden var i Nord min Sti For Steen og hvasse Torne fri, Saa stride Taarer faldt, med Skiel, Paa Daners Mark og Sverrigs Fjeld! Ja, eengang, med min Bispe-Stav, 

Jeg gik som i min egen Grav, Gik, nøgen under Jorde-Lin, Med Aske-Been af Helgen-Skrin, Misundende hver Skovens Fugl, Hven Markens Dyr, sit Hjem og Skjul! Da brandgul Viking-Hanen goel, Og spotted dybt nedgangne Soel, Som om, med Skade-Blus i Veeg, Den gyldne Soel af Havet steeg, Om Midje-Nat, mens Folket sov, Og Herrens Hus blev Luens Rov! Ja, det var Prøvelse fuldhaard, Thi tom var Stadens Høvdings-Gaard, Omsonst jeg efter Vaaben greeb, Mens Pilene i Luften peeb! For nær var Fienden, og for fjern Al ventet Hjelp til Lande-Værn, Og mens jeg mægted kun at flye, Opgik i Røg min Bispe-By, Var al min Trøst, som Trest i Grav, At Herren tog, hvad Herren gav, Og hvad Han giør, er Alt til Gavn, Saa evig prises skal Hans Navn! Ei ene kom den store Sorg: End Asken røg af By og Borg, Da Rygtets Fugl, som Natte-Ravn, Bar Tidende fra Byrkas Havn, At rygende man skued der, Af Christen-Blod, det grumme Svandt Dertil end bradt det Budskab kom, 

At død var Tydsklands Keiser from, Og Godset, han mig gav til Lehn, Af Sønnen, gold som Stok og Steen, Foræret, som et Venskabs-Pant, Til Snogen, der sig om ham vandt! I Nød man Venner kiende skal, Og aldrig stort er deres Tal; Thi vendte nu mig Alle Rygg, Som fulgde mig for Rug og Byg, For Srraale-Kys af Verdens Soel: For Kannikdom og Bispe-Stol! Men dog os Faa, som blev igien, Var Herren lige fuldtro Ven, Og der Han skabde Sang af Graad, Da skimted jeg Hans skjulte Raad, Og vidste, ved Hans Alter, næst, At satte hvem Han huged bedst! O! hvor blev jeg dog sjæleglad, Da i sin Bog Han vendre Blad, Den store Mester, viis og klog, Der vender Alt som Blad i Vog, Og vendte her, i Dødning-Vang, Vort hule Suk til Fryde-Sang! Han flytted mig fra Hamborgs Grus, Til Bremens Gaard og Bede-Hus! Der fik jeg meer end Bod for Meen, Med Bispe-Stole to for een! Der fik jeg baade Selv og Guld, Til Avlings-Drift i Dane-Muld! Der axled jeg Skarlagen-Skind, 

At stædes med for Konger ind, Og i den Danske Konges Gaard Mig timedes saa gode Kaar, At paa mit Ord sig fast forlod Den gamle Hedrik Eiegod, Fordi, som Keiserens Gesandt, Han Legn ei paa min Labe fandt, Og dømde om min Herre hist, Hvor Han gik frem, kom Svend dog sidst, Saa Han, langt over hver hans Svend, Var god at have til sin Ven! Nu løftede sig, rank i Sky, Vor Frues Hus i Hede-By, Og liflig over Heden klang Vor Frelsers Lov i Lærke-Sang! End tit det mig i Hjerte skar, At hvor jeg Ordet videst bar, Der var det plat forstummet nu, Hos Venner faa med Hedning-Gru; Thi Gødbert, Byrkas Bispemand, Ei giæste turde meer det Land, Hvor han blandt Klipper laae i Volt, Og Frænden smagde Staalet koldt! Gak selv! var alt det Svar, jeg fik, Af hvem jeg bad, og selv jeg gik! Kong Hedrik gav mig Skudsmaal godt, Paa Reisen med til Sverrigs Drot, Men Mod og Lykke, til den Færd, Gav Kongen over Himlens Hær! Han Mod mig gav, som var Hans Skik, 

Mens Kiedet sov, ved Drømme-Blik: Jeg drømde, at i Hug fuldmod Jeg var, for hvad mig forestod, Og mødte, med min Hjerte-Sorg, En venlig Mand i Konge-Borg, Som sagde: sorg du kun ei saa, Gak til Propheten hist i Vraa! Han kiender Stenen, som du bær, Han siger sandt dig om din Færd, Din gamle Abbed Adelar; Men find ham selv, du Magten har! Alt mange Værelser forbi, Jeg kom til det, han throned i, Jeg kiendte strax hans Blik igien, Som Blikket af min gamle Ven, Og kraftelig, foruden Bog, Han talde saa i Bibel-Sprog: I Øer! hører, en og hver, Og mærker, fjerne Folke-Færd! Ufødt, af Herren, kaldtes du, Han kom dit skjulte Navn ihu, Han Mund dig gav, som Klinge bold, Hans Hænders Skygge blev dit Skjold, Alt som en Pil, Han kaldte rar, Han i sit Kogger skjult dig bar, Og sagde: du min Tjener est, I hvem Jeg herliggiøres bedst! Ved disse Ord, med fyrig Aand, Han strakde ud sin høire Haand, Der dog, som hindret paa sin Vei, 

Velsignende mig rørde ei, Skiøndt i det Haab, som dertil kaldt, Jeg Oldingen til Fode faldt! Men han blev ved, som skrevet staaer: Nu Herrens Ord til dig udgaaer, Du er af Moders Liv min Svend, Til Lys og Frelsning givet hen, Som du, for Folk i Tusind-Tal, Til Verdens Ende være skal! Ja, dig skal Konger stirre paa, Og Drotterne skal bradt opstaae, Naar de paa dig see Æren min, For Gud at kiende Herren din! Det Drømmen var, som Haabet gav Mig til en liflig Vandrings-Stav; Thi Kerne med Fryd jeg saae I Dane-Markens Bølger blaa, Og Verdens Ende, som man tro'r, Vag Sverrigs Klipper, høit i Nord! Saa ankred da, med Haab i Stavn, Frimodig jeg i Byrkas Havn, Og grunded Kirken der paa Ny, Skiøndt alle Munde bad mig flye, Fordi, paa Uplands-Thing, en Skalk Nys havde, med en Djævle-Kalk, Forvirret alle Hjerner saa, At Løgnen fast de troed paa! Den Løgner hilsde, snedig nok, Fra Landets gamle Gude Flok, At, skiøndt de end var ei saa graa, 

De kunde Alt jo foreslaae, Saa dog, da nu vel Mange fandt, De trængde til lidt Nyt iblandt, De Gammel-Erik bød en Plads I deres himmelske Palads, Og meende, det var nok saa godt, At knæle for sin egen Drot, Som, paa et fiendtligt Herre-Bud, At ære mest en fremmed Gud! Det tykdes Folk en Ære-Skiænk, Og Erik kom paa Gude-Bænk, Og mine Venner raabte: giv Alt hvad du haver for dit Liv! Nei, var mit Svar, slet kom jeg hid, Om for mit Liv jeg gav en Hvid, Og vilde for min Herre god El gierne vove Liv og Blod! Kong Oluf, saa hedd Sverrigs Drot, Mit Ærinde alt vidste godt, Af Kongens Bud fra Dane-Land, Som tro mig fulgde over Strand, Og hilsde fra Kong Hedrik god, Det var ham kiært, om Oluf lod Mig prædike, med frit Forlov, I Sverrig, som i Dane-Skov! Alt hvad jeg havde, Smukt og Rart, Jeg ogsaa holdt for ham uspart, Men Kongens Svar gik derpaa ud: Han havde Intet mod min Gud, Men da hin Vold mod Bisp og Klerk 

Var Kongens el, men Folkets Værk, Saa kom og nu paa Menig-Mand, Og paa Lod-Kastning, Alting an. Da bad jeg til min Trøst i Nød, Som styrer Lodderne i Skiød, Som vender Strøm i Tanke-Sund, Og lægger Ord i Folke-Mund! Forgiæves ei til Ham jeg bad, Thi snart jeg Herde, sjæleglad: Lodkastningen i Guders Navn Faldt ud til Christendommens Gavn, Og Bonde-Thingets Oldermand Udbrød: det aldrig skade kan, Af Godt at have Skieppen fuld, Og een Gud til, som er os huld; Thi, blev usaattes vi engang Med Guderne af gammel Rang, Saa havde vi i Krist en Ny, Til hvem om Hjelp vi kunde tye, Og det en Ny, som har det Lov, At naar tit andre Guder sov: I Havs-Nød og al Vaande stor, Da hjelper han for gode Ord! Saa blev det da i Loven sat, At Christendom var frit tilladt, Og Byrka før jeg ei forlod, End Kirken alt i Bygning stod, Og eied Gaard og Grund i By, Med Eribert til Biskop ny! 

Dog, først i Himlen faae vi Ro, End skulde prøves haardt min Tro: Sig reiste En af Konge-Blod Mod Danmarks Hedrik Eiegod, Og fik, af Vikinger paa Hav, Saa frygteligt et Følgeskab, At skiøndt, i Land, hvor Slaget stod, Der kæmpedes med Løve-Mod, For Kongens Liv og Rigets Vel, Saa havde Fienden dog det Held, At i det Blod-Vad reves hen Koug Hedrik og hans gode Mænd; Og Rigets Arving, Hedrik Barn. Han faldt i slemme Skalkes Garn, Som idelig ham foreholdt, At Christendommen havde voldt, Med Guders Vrede, Himlens Straf, Som Danmark folde Vægten af! Nu laasedes da Kirke-Dør, Hvor den stod vidt paa Gavlen før, Thi Huge Jarl i Hede-By Var Høvedsmand for Troppen ny, Som skaffe vilde Landet Ro, Ved Daare-Strid mod Sandheds-Tro, Og som han Laas for Kirken slog, Saa Præsten han af Landet jog! Da klagede jeg Kirkens Nød For Kongen, som den grunde bød, For Ham, der taler, saa det skeet, Og Fiende-Skaren høit beleer! 

Han Horde mig, og førend jeg Til Dane-Drotten kom paa Vei, Mig giæsted alt hans Sende-Bud, Med Virak for de Christnes Gud! Igien fik Hedeby sin Præst, Ja, en fik Ribe snart dernæst, Og, hvad man aldrig saae tilforn, Nu Kirken fik et Klokke-Taarn, Saa times kunde høit i Sky Med Glædes-Kald fra By til By! For Huge Jarl ei Nogen skjalv, Han fredløs blev, saa halv om halv: Uddreves bradt af Hedeby, Og skulde Kongens Øine skye! Men Borkar Jarl, den Dannemand, Kun reddet, som af Ild en Brand, Da, af det gode Hjertes Børn, Der gjordes Bradd til Ulv og Ørn, Han atter, som det faldt sig bedst, Kom til at stande Kongen næst, Og aldrig meer en Avinds-Mand Brød Kirke-Fred i Dane-Land, Saa jeg hensov i saligt Haab, Om Grøde efter Dane-Daab! Ja, med det Haab, som Herren gav Den første Bisp, hvis Hyrde-Stav Berørde Danmarks Grændse-Skiel, Med Ebbes Haab om sjeldent Held; Thi Fyr og Flamme var den Mand 

For Plantelsen i Dane - Land, Og raabde, end fra Gravens Bredd, Til mig Modfaldne: vær ei rædd! Hvad Fæste fik i Jord saa god, Det rykkes aldrig op med Nod, Og sank end baade Vul og Top, Af Stubben groe igien de op, Og i det sidste Hjerte-Skud Der ruges Fugleunger ud, Som bære sjungende i Favn Til Verdens Ende Herrens Navn! Det var hans Spaadom, og mit Haab, Skiøndt hørt ei blev mit høie Raab Om Kronen prud, jeg stirred paa, Til Flet brast i dunkle Vraa! O, søde Guddoms-Røst: far hen! Og kom saa hid tit mig igien! Du misted da vel, ved min Synd, I Tidens Løb din halve Fynd, Saa rødmende jeg skal indgaae Til meget Mindre end jeg saae! Dog, Jesus! Herre! i din Haand Befaler evig jeg min Aand!! 


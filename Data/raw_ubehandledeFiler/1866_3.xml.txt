Den skaber Bro og Port og Dør, Og Bad og Bede-Skammel, Og Gjæstebud som aldrig før Paa Jord, for Ung og Gammel! 

I Jesu Røst er Aand og Liv, Almægtig Vind og Vove, Dens lev og døe! dens gak og bliv! Er Jords og Himmels Love! 

I Jesu Navn er Kirken bygt Af Jesu Ord med Røsten, Paa Jesu Tro den hviler trygt, Til Soel gaaer ned i Østen! 

Der er en Himmel-Stige For Troen i vor Barm, Men det er sært at sige, Den gaaer ei op, men ned. I Sky mon Tro ei stævne, Men hvile paa det Jævne Og slaae i Dybet Rod. 

Den sære Himmel-Stige De Lærde kiender ei, De efter Viisdom hige End paa Helleners Viis, Paa egen Fod og Fare De Troen vil forklare Som Røg til Klarheds Sky. 

Men Troens Himmel-Stige Den gaaer i Dybet ned Til Kiærlighedens Rige, Hvor Gud i Lyset boer, Hvortil ei Fod har Gænge, Og Kløgt kan ei sig trænge, Det er Guds-Livets Lys! 

Den Troens Himmel-Stige Af Trin har ikkun tre, For Øiet, saa at sige, Den har endog kun to, Thi det, som øverst kaldes, Det kun, naar ei der faldes, Er Troens Hvilested. 

Paa Troens Himmelstige Det er det første Trin, Som er med Jorden lige, At troe for Sandheds Skyld; 

Guds Ordet kan ei glippe, Og det er Troens Klippe, Dens sikkre Hvilested. 

Paa Troens Himmelstige Det er det andet Trin Til Hjertets Himmerige At troe for Kraftens Skyld; Thi os med Tro er givet Guds Aandepust til Livet, Det klare Kraft-Beviis! 

Paa Troens Himmelstige Det er det sidste Trin I Hjertets Himmerige At troe for Glædens Skyld; Det skeer, naar Tro Guds-Ordet, Som Brud ved Konge-Bordet, Indslutter ømt i Favn. 


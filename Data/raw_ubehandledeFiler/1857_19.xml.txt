Op til Guds Huus vi gaae Og banke dristig paa: „Luk op", det er vor Bon! Vi leder om Guds Son. 

Som Lynild farer brat, Os Døren er opladt, I Daab med Aand og Vand, Her staaer vor Frelsermand. 

Vor Sjæl er døv og stum For Evangelium, Men høres vil Guds Ord Og fores trindt paa Jord. 

Guds Ord til Sjæl og Krop Han siger selv: luk op! „Afsiger Løgnen Du, Og troer Guds Sandhed nu?" 

Det er hans Ephata, Og Tungen svarer ja! Guds Røst, som Almagts Haand, Os skar for Tungebaand. 

Saa lærer os Guds Son Sin egen Barnebon, Indaander i vort Bryst Sin egen Barnerøst. 

Guds Søn med Faderfavn Os giver Bornenavn, Gud siger om vor Bøn: Den kommer fra min Søn. 

Guds Aand vi har i Pant, Saa det er vist og sandt, Vi er Guds Borneflok, Han har til Alle nok. 

Fuldt op vor Fader huld Har af det rode Guld: Af Hjertens-Kiærlighed, Med Fryd, med Liv og Fred. 

I Jesu Christi Navn, Han tager os i Favn, Og kysser i os ind Et himmelsk Barnesind. 

Thi synger vi i Chor Med Engle: Fred paa Jord! Gud Fader Nat og Dag I os har Velbehag! 


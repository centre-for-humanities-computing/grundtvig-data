Med bange Anelser jeg stirred Paa Fremtids dunkle Runestav; Da Dværge Runerne forvirred, Og Øiet sank i Danmarks Grav, Og Øret hørte sælsomt lyde Det høie Sørgekvad i Nord. Det var det, som jeg vilde tyde, Og vække — om jeg kunde — Nord. 

For Synet skjalv jeg selv og bad Alfader, at det Sørgekvad Ei sjunges maa i lange Tider. Men — Kraften sover, yppig groe De Edder-Urter, — tør jeg troe, At ei det hen mod Enden lider? 

O, troer du, Kraften vaagne kan Og stolt fornye de svundne Dage, At Solen har for Danmarks Land En varig Straale end tilbage, — Da deel med mig din søde Tro! Og Trøst og Haab og salig Ro Skal Frygten af min Barm udjage. 

Gierne, sjeldne Dannekvinde! Nævnede jeg dig Veninde; Gierne paa sin spinkle Vinge Vilde liden Fugl sig svinge Og et Nyaarsvers dig, sjunge Med sin jævne danske Tunge; Men den er blandt Skovens Fugle Agtet, haanet som en Ugle; Og hvad Under, om og dig Døvede det høie Skrig, Saa du og tilsidst dig vendte Fra den Fugl, som Ingen kiendte! 

Derfor staaer med bunden Tunge Liden Fugl dit Øre nær, Veed ei ret, om han tør sjunge, Kan dog end ei tie kvær, Kviddrer: siig mig Dannekvinde! Tør jeg nævne dig Veninde? Tør jeg ei, jeg dog ei dømmer, Kviddrer, mens jeg Kalken tømmer: Bladet skal engang sig vende, Da skal du og Fleer mig kiende, Om ei før, saa naar vi glade Skue hist paa Bogens Blade Navnene paa dem, som vilde Vandre fromt til Livets Kilde. 

Her kommer Thorkild Dane Med Skaren, du har meldt, For paa hans Helte-Bane At følge Viduvelt. Jeg smedded, som jeg kunde, Dem Sværd af Saga-Malm, Jeg skiæfted nogenlunde De gamle Spyd med Alm, Jeg stræbte paa det Bedste At blanke Hjelm og Skjold, 

Jeg udtog Rytter-Heste Af Syvs og Laales Fold En Hvirvel jeg paa Trommen Med mine Stikker slaaer For Kæmpe-Alderdommen Med Retfærds Sølver-Haar. Ei har til Ridder-Kapper Jeg Tøi, som kan forslaae, Og sammenstukne Lapper Maae hele Mænd forsmaae; Ei Guld og grønne Skove Jeg har til Mai og Meer; Til Hjelmens Busk for vove Er mine Penne-Fjer. Til Anskrig fik jeg Bringe, Men intet Bryst til Sang; En Klokke kan jeg ringe, Men Luth ei give Klang. 

Oplad da Giemmer dine For Danmarks bedste Kuld! Giv du dem Kapper fine Med Kors af røden Guld! Giv du dem Fugle-Fjere, Som vaie kan i Sky! Giv du dem Mai og Mere, Som groer i Bøge-Ly! O, mød dem under Lide Med liflig Sang og Klang! Da vil de Sommer ride Ad By i Dane-Vang. 


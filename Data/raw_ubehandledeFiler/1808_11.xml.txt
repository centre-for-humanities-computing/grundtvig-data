Sig mig o - Skov! hvad Du slutter saa tæt, Hvad Du knuger saa fast i Din Favn. Sig mig det Vind! Du som svæver saa let, Du som svæver saa tæt, Over Egene hist; Som kan stirre derned Gennem Grene og Løv! O! Du sikkerlig ved Hvad den slutter i Favn. 

Egenes Toppe Det rusker og bryder. Og Vinden deroppe Saa susende lyder, Som Stemmer fra Nord. Og vel kan jeg tyde Ve susende Lyde, Der strømme fra Nord. 

Saa er det da Eder, I knudrede Ege! Som hegne om Kredsen, hvor Luerne stege, Og Offeret blødte paa hellige Sten! 

O Sol! Du som blusser saa høit udi luft! Du har set, og Du ved, At ei Blomsternes Duft Mine hurtige Fjed Kunde standse paa Jord; At ei Søen saa mild Kunde svale min Ild For det flygtede Nord; At saa saare jeg gik Over Dal, over Høi, At mit brændende Blik Over Markene fløi, For at søge den Plet, hvor sig Egene tæt Havde sanket omkring Den hellige Ring. - 

Sagtelig Ven! Flyt Dig i lunden! Let Du berøre Viede Jord! Her mellem Egene bo Nordens de hensovne Guder, Sødelig Slumrendes Ro Trinenes Lyd ei forstyrre! Ser Du de Vanddraaber trille Saa stille, Hisset i Dal? Fordum, da Aser med Vælde Høit over kneisende Fjelde, Troned' i Sal; Sang de med buldrende Lyd Asernes Pris og Lundenes Fryd. 

Nu de i Dalen hentrille Saa stille, Stenen de kysse, Paa den de tysse, Hvidskende dysse Guderne end i en dybere Søvn. 

Hisset Bakken høit sig løfter. Bredere er Egens Kløfter Dunklere er Skoven her, Nu er Guders Alter nær. 

Bort fra denne slidte Vei! Den til Altret fører ei; Thi hvor Hoben farer frem, har ei Guder deres Hjem. her jeg ser en Sti sig dølge Under Græsset, matte Spor Sprede sig af sjeldne Fod;, Dristig Ven! Vi den vil følge. Til det Hellige fra Nord Lede kun de dunkle Spor. Fast og nøie maa Vi stirre Synet kan sig let forvirre Paa en Vei til gamle Nord. Stands kun ikke, følg mig Ven! Sporene jeg skimter end. Underlig, paa Straaets Rygge let de have præget sig, her en gammel Kæmpeskygge Vist i Natten strider hen, 

Ak! nu svandt det lette Spor Som ved Lyden af mit Ord, Som henveiret af min Aande. Hvilken Vaande! 

Stands o Fod! Her paa denne Egerod! høit o Øie! hvælv din Bue! Fik du Evne til at skue, O saa sku Dristig gennem Lunden nu! Med faldende Taare Jeg stirrer saa saare. hvad løfter sig høit! O! er det ei Alterets mossede Stene, Som Egenes Grene Saa tætte omhvælver? Det er. O! jeg skælver, Jeg dirrer af Lyst, Og hellige Andagt opfylder mit Bryst. Jeg iler, jeg iler med vingede Fjed, For Asernes Alter at kaste mig ned, Og prise de hensovne Guder. 


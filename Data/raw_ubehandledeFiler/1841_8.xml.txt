Andepustet fra det Höie Gjorde mig til Jordens Drot, Abekat og Papegöie Af mig har en Skygge blot: Abe Skyggen af mit Bryst, Papegöien af min Röst, Men mit Blik, mit Ord og Mæle Ei al Verdens Ravne stjæle. 

De Umælende herneden, Immer eens, fra Forst til Sidst, Er, som Skoven og som Heden, Havet her og Klippen hist, Lagt i Elementers Baand, Deres Liv har ingen Aand; Ene giennem alle Tider Til Forklaring jeg fremskrider. 

Döden, som og jeg maa friste, Seierrig jeg giennemgaaer; Ei blot Runer kan jeg riste, Saa mit Navn med Klippen staaer, Men, trods Döden, kæmpestærk End fortsætter jeg det Værk, Som, Aartusinder tilhage, Yppedes i Ungdoms-Dage! 

Hvad mig tidlig randt i Sinde, Som det Aanden mig indskiöd, Hvad jeg kæmped for iblinde, Da min Følelse jeg lod, Det med Flid jeg pönser paa Nu at kiende og forstaae: Jordens Dyb og Himlens Bue Haaber jeg at giennemskue. 

Sjungende jeg kom til Verden, Selv min Graad var Vemodssang, Skjaldekvad med Herrefærden Fölger som med Ordet Klang; Al min Vidskab var kun Tant, Hvis Grund-Tonen ei jeg fandt; Thi hvad forst mig laae paa Tunge, Sidstemand skal klart udsjunge. 

Forst jeg gik paa lange Heiser Efter Soel og Himmeltegn, Derom Mindes-Mærket kneiser Herlig i hver Himmel-Egn; Siden proved jeg med Lyst Kræfter mine saa i Dyst, At hvor jeg holdt Slag med Jetter, Sporet aldrig man udsletter. 

Nu jeg sidder og aftegner Reisen hist og Daaden her, Overveier og beregner Alting baade fjernt og nær, Til i mig fra Fod til Top Under Solen Alt gaaer op, Saa al Verden jeg omspænder Billedlig med mine Hænder. 

Slægte-Ledd og Folke-Stammer, Hvori længe jeg var deelt, Samler jeg nu i mit Kammer, Sammensmelter til et Heelt, Alle Tungemaal og Sprog- Modes i min Tone-Bog, I den finder Fugl fra Östen Fader-Ordet, Moder-Rosten. 

Alle Veie i det Vilde, Ved et Feiltrin stygt og stort, Gik vel först fra Livets Kilde Sörgelig til Döddens Port, Vende ved en Kraft i Lön, Dog som den forlorne Son, Atter i Naturens Orden Klarlig hjem til Odelsgaarden. 

Engle en af Mine hylde, Synge höit; Han er Guds Sön, Han oprandt i Tidens Fylde, Frelste herlig Adams Kiön! Han afkasted Dödens Aag, Vendte Blad i Livets Bog, Baned giennem dybe Vande Vei til Hjertets varme Lande! 

Deres Navn er Christenheden, Der jeg leved op paany, Kvægedes ved Duft fra Eden, Svang mig atter let i Sky, Skimter alt det skjulte Baand, Som forbinder Stov med Aand, Straalebaandet, som herneden Dunkelt nævnes Kiærligheden. 

Nu en Lyst det er at lære Sandheds Sprog om Tidens Lob, Til Forklaring let at bære Livets Lys i dunkelt Svöb, Födt med Evighedens Glands Til den ægte Straalekrands. Önsk mig, Jord og Hav, til Lykke! Himlen er mit Hovedsmykke. 


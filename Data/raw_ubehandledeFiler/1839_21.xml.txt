En Bautasteen sig hæver prud af Havet, En Bautasteen for Nordens Gudeold, Der hviled den, høitidelig begravet, I Ringebrynje sid, med Hjelm og Skjold; Paa Bautastenen vrimle Dværgeruner, I Krands af Asalivets Billedskrift, Med Tegn til meer end tusinde Basuner For Oldtids Glands og Gudernes Bedrift! 

Der slumred Völund, Konstens Alf i Norden, I Kredsen af det prude Heltekuld, Berömt fra Alpefjeld til Issefjorden For Værk ei til at veie op med Guld; Trods Vingerne, han smedded sig med Snilde, Saa höit de bar ham over Hav og Fjeld, Han sank dog under Muld, da Nornen vilde, Og Stövnaturen kræved stræng sin Gield. 

Vidunderlig sig vende Livets Strömme Paa Tidernes det store Verdenshav, Saa kvad der sværmede i Oldtids Dromme, I Nyaars-Tidenrolig sig begav: Skrinlagte Asamænd og Vanadiser Fra Islands Klint flod op paa Danmarks Kyst, Og vaagned der ved nye Kæmpeviser, Hvor under Bogelov er lunt og lyst! 

Forkommet kun, som alle sine Frænder, Var Volund Vingesmed af Frost og Kuld, Og toet op var knap de valne Hænder, For brat sig robed Konsten underfuld) Thi Fingre mindes hvad de fordum gjorde, Som Brage-Tunger deres Vuggesang, Og Nordens Völund kom igien for Orde, Saa vidt som Fuglen flöi og Harpen klang! 

Han bygde sig en Hald bag Alpefjelde, Et Valhald under Sydens Himmel blaa, Hvor alle Tiders Deilighed og Vælde Livagtig Man igien for Öine saae, Fra Sangens "Jason" ned til "Alexander", Fra "Gutten berg" op til "Napoleon!" Saa "Dag og Nat" og "Liv og Död" sig blander Ved Trylleslag af Nordens Konstnerhaand! 

Paa Danmarks Kyst vi bygde ham en Hytte, 1 Lindelæ med faver Blomsterkrands. Vil Völund Vingesmed sin Konst indflytte, Fremtrylle i den Asalivets Glands? Hvad seer vi! Ham, al Verden os misunder, Fordi ban vaagnede ved Danmarks Bryst, Og sander smilende: man södest blunder, Man blidest lever dog paa Danmarks Kyst! 

Og see, hvad sjelden saaes paa bele Kuglen: Hos Konstneren med trofast Kiærlighed 

Sig hæver af sin Aske Phönix-Fuglen, Og med ham flyver Völund Vingesmed! I denne Hytte mangt et Mindebæger Skal Efterslægten tomme ud med Lyst For Völund - Thorvaldsen og Öhlenschlæger, Som kasted Oldtids-Glands paa Danmarks Kyst! 


Konge-Haand og Folke-Stemme. Begge stærke, begge fri, De har havt i Danmark hjemme Mange hundred Aar för vi; Trods al Drost, al Frygt og Fare, Gid de vinde maa og vare, Skabe i et Gyldenaar Gamle Danmark gode Kaar! 

Odin, Kongen i Valhalle, Skiondt for kiær ad Lykkespil, Holdt dog Thing med Aser alle Under Asken Ygdrasil; Ei et Haar paa Thor han krummed, Ihvor lydt endog han brummed, Taalde, ihvorvidt det gik, Immer Lokes Naalestik. 

Kongens Haand engang var bundet, Folkets Stemme lod omsonst, Men i Danmark blev opfundet Kiærlighedens skiönne Konst: Hvad der vilde Livet binde Brast for den, som Traad og Tvinde; Skifteviis hinanden godt Lost med den har Folk og Drot! 

Folket löste Fredriks Lænke, Fri som hans blev ingen Haand; Fredrik, som Man vel kan tænke, Folket skar for Tungebaand. Kongehaand og Folkestemme! Lad det aldrig gaae ad Glemme! Eders Frihed kom med Fred, Löst er I af Kiærlighed. 

Derfor, Danmark! ei du ligne Andre Riger trindt paa Jord! Himlen dem ei kan velsigne Som den lille Plet i Nord, Hvor som Ungdoms-Venner vandre Magt og Mildhed med hverandre, Hvor vi troer, hvad Alle veed: Almagts Liv er Kiærlighed! 


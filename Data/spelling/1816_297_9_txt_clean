eller:
er det vist, at mennesket er den høieste gåde som ved menneskelig fornuft kan løses, og at denne  gådes løsning umulig kan være et øiebliks, en enkelt mands eller tidsalders værk, men at den kun kan efterhånden under tidens løb og slægternes følge løse sig selv; er dette vist, som det jo måe være, når man ikke kan sige at fornuften kan begribe hvad der overgåer dens forstand, at en enkelt mand er det fuldkomne menneske, eller en enkelt tidsalders mennesker den hele menneske-slægt, lutter ting som åbenbar stride mod sandhedens grundlov (modsigelsens grundsætning); så er det følgelig vist, at enhver som vil i sandhed begribe noget af de menneskelige vilkår, måe betragte mennesket historisk, og at ingen kan begribe mere deraf, end hvad der til hans tid har udviklet og forklaret sig, og som han historisk kan tilegne sig, thi ligesom mennesket i det hele ei kan begribe noget høiere end sig selv, således kan også den enkelte tidsalder og det enkelte menneske umulig begribe noget høiere end sig selv, og det måe nødvendig giælde i det indvortes som i det udvortes liv, i det åndelige som i det legemlige, at ingen kan begribe meer end han kan udtrykke. heraf seer man da, hvor ugrundet den indvending mod philosophien er, at den skulde være usikker, fordi grublerne ei alene hos de forskiellige, men tit hos samme folkefærd, have  havt de mest afvigende meninger om de menneskelige vilkår; thi det er jo åbenbart, at når dele udgive sig for det hele, da lyve de alle, og løgnen har nødvendig ligesåmange skikkelser som der er virkelige dele. nu er jo den sande, åndelige grund til fleerheden af folkefærd i åndelig forstand ingen anden, end at menneskeslægten består af såmange åndelige hoveddele, der prøve på at udtrykke det hele menneskeliv, hvoraf de udgiøre en mere eller mindre ufuldstændig deel, eftersom de drage mere eller mindre skarpe grændselinier mellem sig og andre dele, eftersom de i ånd og hjerte omfatte mere eller mindre den hele menneskeslægt, og det er da klart, at jo mere indskrænket et folks forestilling af og følelse for menneskeslægten er, desmere indskrænket måe dets begreb om mennesket vorde, thi hvad man ei engang levende kan forestille sig, kan man umulig nogensinde komme til at begribe. nu ståer atter det enkelte menneske i samme forhold til sit folkefærd, som det til den hele menneskeslægt, og hvormeget han da skal kunne begribe, beroer følgelig, først på hvormeget hans folkefærd i det nærværende øieblik kan begribe, og dernæst på hvormegen deelagtighed han har i sit folkefærds begreb. at disse ting ere unægtelige, vil udentvivl enhver  tænksom mand indrømme, når han betænker, hvilken klar og til alle tider erkiendt sandhed her anvendes, den nemlig: non omnia possumus omnes; hvor unægteligt det er, at et menneske på sandheds vei kan ikke giøre mere end: gåe i sig selv, samle, betragte, betænke og besinde sig, og at han ved alvorlig med tankerne at gåe fra sig selv, gåer sandelig og bogstavelig fra forstanden, forsåvidt som han vil gåe videre end han kan komme. det er da, mener jeg, åbenbart, at intet folk og ingen mand kan begribe meer end hvad de virkelig kan tilegne sig, hvad der virkelig er og lever i dem, og det er da ikke længere forunderligt, at mange såkaldte philosopher, der ei alene vilde begribe hvad der i tiden låe bag dem, men selv hvad der først skulde dages i tidens løb, måtte være uenige og påståe megen dårskab, da de ligefrem byggede alt på den dårskab, at menneske-slægten var allerede fuldkommen og det i dem, en dårskab der kun er tilgivelig hvor den er ubevidst, men altid en følge af stolthed, thi intet menneske der har sin forstand, har så lidt, at han jo godt kan begribe det er stolthed at ansee sig selv for det fuldkomne menneske, eller at ville med fornuften overflyve sig selv. man mærke for resten at det her  ingenlunde er hensigten at fælde hårde domme over de enkelte mennesker, der have påtaget sig at begribe og forklare mennesket, det er endog vist at endeel af dem havde mindre stolthed end mangen een, der slet ikke bekymrer sig om de store spørgsmåle, det er endog klart hvorledes de, når de savnede en guddommelig åbenbaring eller troe på dens sandhed, såre let kunde indbilde sig, at det var muligt med al ydmyghed og beskedenhed at påtage sig det stolte værk, deels fordi de manglede klart begreb om de første åndelige forhold, og deels fordi de toge fortidens grublere på råd med sig, uden at indsee hvorlidet andres begreber kunde hjelpe dem, med mindre de selv kunde tilegne sig disse, og at det igien var umuligt, med mindre de vare dem naturlige, hørde til den kreds af begreber som deres folkefærd, og de i det, vare skikkede, og for nærværende tid modne, til at omfatte. kun for at indskiærpe denne vigtige sandhed, ei for at dømme nogen enkelt, tales her, og efterat have forebygget, såvidt mueligt, misforstand i denne henseende, vende vi os til et spørgsmål, som udentvivl hver tænksom læser på dette stade bliver vaer, og som ved første øiekast kan synes endnu mere vigtigt, og vanskeligt at besvare, end det virkelig er; spørgsmålet nemlig: hvorledes det er  mueligt at noget folk og nogen mand kan komme til sande og sunde, almeengyldige begreber om det ganske menneske, den hele menneskeslægts udvikling? sligt måtte jo vel synes umuligt, når det hænger således sammen med folkenes og de enkeltes vilkår som sagt er, thi vel udtrykker historien menneskets udvikling, men ikke heel i noget folk, kun stykkeviis i de adskillige folk, der efter, eller ved siden af hinanden, have kundgjort i sprog og bedrift noget åndeligt liv, og måe ikke nu de fremmede folks historie ligge ligeså ubegribelig for hvert enkelt folk, som fremmede begreber for den enkelte tænker, ja giælder ikke det samme igien om et enkelt folkefærds historie, der vel udtrykker det ganske folks udvikling, men kun stykkeviis i adskillige slægter og enkelte, der ikke synes i en enkelt slægt og mand at kunne forene sig, uagtet det dog kun er igiennem enkelte folket kan begribe sig selv? sålænge vi eensidig betragte dette, synes det virkelig at vi måtte opgive alt håb om klare, åndelige, almeengyldige menneske-begreber, men at det dog vilde være såre overilet, mærke vi snart, når vi vende spørgsmålet om, thi var samlingen umulig, var vel skilsmissen også, og den eenhed der kan udvikle sig hensigtsmæssig i adskilte dele, måe også igien kunne  samles i en eenhed, som for begrebet forudsætter en enkelthed, ja den måe skulle det, thi en udvikling hvis mål ikke er klarhed, vilde være en hensigtsløs udvikling, og var da ingen udvikling, da den forudsætter hensigt. altså, enten foregåer der ingen udvikling i menneske-slægten, eller og måe den udvikling have til hensigt at mennesket skal komme til at begribe sig selv, og det er da kun spørgsmål, om vi skal antage at der er ingen menneske-slægt, men kun enkelte mennesker, eller rettere skabninger til, uden alt åndeligt slægtskab. sligt har man jo virkelig, trods åbenbaring, historie og daglig erfaring, påstået eller forudsat, da man nægtede det åndelige slægtskab der, hvor det er allerklarest, mellem forældre og børn, der således bleve til en blot legemlig afsætning, som anden ureenlighed. det er imidlertid unægteligt, at der er åndeligt slægtskab til, dersom det er vist at det ene menneske kan virke åndelig på det andet, dersom det er vist at det ene menneske kan forståe det andets tungemål, dersom der er sprog til, thi ordet som udtryk for forestillinger, følelser og begreber, er jo et åndeligt legeme, og kunde man tænke sig to aldeles ubeslægtede ånder, da var det dem og aldeles umuligt at forståe eller virke ån delig på hinanden, thi de måtte jo da være aldeles fremmede for hinandens forestillinger, følelser og begreber. at nu et sådant tilfælde er umuligt fordi det forudsætter to indskrænkede uafhængigheder, som er en dobbelt selvmodsigelse, det er åbenbart, men det er vel værd at lægge mærke til, at den samme vidskab der nægtede alt åndeligt slægtskab mellem menneskens børn, på det stærkeste forfægtede ikke allene muligheden af åndelig vexelvirkning, men endog den umulighed, at en ånd kunde skabe en anden efter eget tykke, at man ved opdragelsen kunde give hvilketsomhelst barns både tankegang og villie hvad retning man vilde, altså at det ene menneske var på eengang, og i samme henseende både aldeles uafhængig og aldeles afhængig af andre. når vi nu imidlertid vende os fra dette virvar af modsigelser til den klare sandhed, at alt hvad der kan ståe i åndelig vexel-virkning sammen, er også åndelig beslægtet, og at altså vi samtidige mennesker ikke alene ere i slægt med hinanden, men også med de forrige slægter, siden deres ord kan virke på os, og den ånd der virkede umiddelbar på vore for-ældre, unægtelig igiennem dem har virket middelbar på os alle;  når vi indsee det, da måe vi vel tillige indrømme, at der foregåer en åndelig udvikling i menneske-slægten, men klart bliver det, når vi betænke at en sådan udvikling unægtelig finder sted i det enkelte, at vi således kan begribe det samme som fædrene begreb i valdemarernes eller tredie christians dage, og begribe mere til, thi det beviser unægtelig både åndelig slægtskab og udvikling, og finder en sådan sted med et enkelt folk, da måe den finde sted med alle dets åndelige frænder, med den hele menneske-slægt hvortil det hører, thi deri beståer jo netop slægtskabet, at de ere dele af eet åndeligt heelt, skikkede til vexel-virkning, og altså alle beskikkede til en sammenstemmende udvikling, der ender sig med forening. meget nemmere lod den samme ting sig bevise under den forudsætning at mennesket er en guds skabning, og dets liv i verden den evige sandheds timelige åbenbarelse, thi gud kan ikke have skabt eller opholde menneske-slægten for og til intet, sandheden kan ei åbenbare sig timelig uden ved en udvikling, og i en bestemt hensigt, som måe være dens forklaring; men så visse disse forudsætninger ere, og så klart de end kan bevises, forklare de dog ikke historien, men drive os kun til den, og skal netop selv forklares i den.
vi vende da tilbage til hvad historien unægtelig beviser, at der giennem tiden foregåer en åndelig udvikling i menneske-slægten, og at den må nåe sin hensigt følger af sig selv, om vi end slet ikke endnu kunde begribe hvorledes, noget vi veed var dulgt for de fremfarne slægter, og dog gik udviklingen for sig, det stærkeste beviis for, at hvor grunden til menneskets tilværelse ligger, der ligger og kraften til at fremme udviklingen. man kunde altså gierne afvise spørgsmålet om muligheden af almeengyldig vidskab med den formaning til hvert folk og hver enkelt: stræber kun i at indprænte eder og følge sandheden, da vil i eller efterslægten upåtvivlelig fåe at see hvorledes den forklares i menneske-livet, og føle i ikke at i udgiøre en åndelig eenhed med forfædrene og efterslægten, da forklare sig i det mindste ikke i eder de sande begreber om mennesket, og i have da kun at vogte eder for lysten til at sætte eders enkelthed i heelhedens sted! når man imidlertid nøiere betænker denne afviisning, da turde man finde, at selv i den ligger nogen oplysning om det spørgsmål den skulde dæmpe, thi ligesom den åndelige eenhed midt i skilsmissen og afvexlingen er historiens hemmelighed, således er det klart,  at findes der i mennesket en følelse for denne hemmelighed, da kan der også udvikle sig et begreb derom, da begrebet kun er følelsens forklaring, og en sådan følelse måe der nødvendig findes, når hiin eenhed er virkelig, thi da må den jo virke på mennesket i hvem den udvikler sit begreb, denne åndelige virkning kalde vi rettelig indtryk og modtagelsen af indtrykket er følelse. at nu også denne følelse er alle mennesker naturlig, måe vi vel kalde unægteligt, ihvorvel dybden, kraften og klarheden ere såre forskiellige. det er jo således vist, at vi alle have en naturlig følelse af eenhed med vore forældre, og at vi derfor, om vi end selv ere barnløse, kan have en meget levende forestilling om eenhed med en tilkommende slægt, ja vi tvivle intet øieblik om, at et menneske der stod i midten af tiden, såe en række af sine fædre lige til dens begyndelse, og af sine børn lige til dens ende, jo både kunde, og måtte når hjertet var inderlig kiærligt, føle sig i ånden virkelig forenet med dem alle. vi indsee da let at det her kommer an på, om der gives folk og enkelte i dem, der med levende følelse kan betragte alle de forrige mennesker i sandhed som sine fædre, de samtidige som sødskende, og efterkommerne som fælles spæde børn, thi hvor denne eenheds-følelse findes,  der kan og vil den betimelig forklare sig til et tydeligt begreb, frembringe slægter og enkelte i dem, som mægte stykkeviis at begribe den historiske udvikling i sin almindelighed, i sit udspring af eenhed og sin fremgang til forening.
men nu måe man vel spørge, hvorvidt denne dybde i medfølelse er mulig, spørge så, uden derfor at høre til den trangbrystige hob, der kun haver hjerterum til de følelser der giennem sandserne pånøde sig; man måe vel spørge om ikke skilsmissen i menneske-slægten mellem de adskillige folkefærd med så forskiellig ånd som sprog, reiser en skranke den menneskelige følelse ei med al sin kraft mægter at giennembryde, om end indbildnings-kraften overflyver, og fornuften bandlyser den? så måe vi spørge, og her, som overalt hvor talen er om åndelig, uegennyttig, almindelig kiærlighed, her ståer forstanden stille hos hver alvorlig mand som ikke vil skuffe sig selv, men oplyses om de menneskelige vilkår som de ere i sandhed, og som vi finde dem i os selv. det være sig lærd eller læg, manden med det stærke eller med det skiøre hoved, alle mærke de grandt at kiærlighed er lovens fylde, vi måe i vore undersøgelser om mennesket vende os hvorhen vi vil, overalt opdage vi, at denne kiærlighed ene kan løse gåden,  og måe da være menneskets bestemmelse, men søge vi den hos os selv uden skrømt, da savne vi den og finde vi den i fortid eller samtid, da fristes vi til at mene det er kun dens blotte skin, og dermed søge mange at berolige sig, uden at betænke, deels hvorlidet det kan hjelpe dem, om også alle andre savnede hvad der ene udgiør den sande menneskelighed, deels hvor umulig det kunde skeet, som vi veed at være skeet, dersom ikke den sande, dybe kiærlighed havde mangengang rørt sig i menneske-hjerter, og indåndet tilværelsen et liv og en betydning, som der ofte måtte århundreder til at forøde og forgiætte. jeg vil imidlertid her kun, som i forbigående, minde om det store savn, på hvilket ei kundskab eller engle-forstand mægter at bøde, minde om at ligesom kiærligheden i sig selv er ubegribelig, således er dens undfangelse og vext i vort hjerte det også, når vi kun ikke indbilde os at egenkiærlighed og sandselig blødhed er den sande, uegennyttige kiærlighed, og ei meget mere dens arrigste fiender under venskabs maske, endelig minde om min faste overbeviisning, at uden christendom er kiærlighed umulig, og om den klare sandhed, at hvem der tiltroer jesus hiin uegennyttige, hele slægten omfattende kiærlighed, og agter ham dog for samme vilkår undergiven som  vi, måe, når han holder hardt ved sin vished, troe på christus eller fortvivle.
dette måtte nødvendig erindres, om aldrig for andet, så dog for at minde om, at når jeg taler om folkefærds og enkeltes bekvemhed til sand åndelig bedrift, da forudsætter jeg christendom, uden hvilken de ere aldeles udygtige både til at ville og fuldbringe noget i åndens verden som kan ståe sin prøve for sandhed. men, uagtet det nu er aldeles vist, at hiin almindelige, dybe kiærlighed er umulig uden christendom, og mulig for hver christen, af hvad folk han end er, thi hos sandheden er ingen persons anseelse, så bliver det derfor ikke mindre vist, hvad historien unægtelig stadfæster, at ånds-uligheden mellem folkene ei ved christendommen er blevet ophævet, hvilket allerede(manglende bindestreg ved linjeskift) er en følge af, at som de vare folk til, så bleve de christne; men her måe dog ikke glemmes, at det var skillerummet mellem folkenes hjerter christendommen vilde nedbryde, ingenlunde adskilligheden i deres åndelige vilkår den vilde ophæve; til lemmer på eet åndeligt legeme vilde den giøre alle folkefærd, men ingenlunde til een og samme lem, alle menneske-ånder vilde den forene i kiærligheds og sandheds ånd, alle evner og kræfter vilde den  vække og fornye og hellige til sandheds tjeneste; i det som varer evindelig, i kiærlighed, vilde den giøre alle mennesker lige, men ingenlunde i det stykkevise som skal afskaffes når det fuldstændige kommer, ingenlunde i åndelige gaver, som udskiftes efter slægtens tarv, efter de evige grundlove for timelig udvikling, udfyldning og opbyggelse, i ingen henseende vilde christendommen ophæve men opfylde loven. når da folkefærd, som kalde sig christne, kives om deres gaver, fortrin og mangler; påståe særdeles ypperlighed, aftrætte hinanden deres roes og vil være åndelig uafhængige, da skeer det kun fordi de ere ikke hvad de kaldtes til, da gåer det med dem, som når de enkelte mænd eller slægter i et folk misunde og trodse hinanden og vil alle være de ypperste, da gåer det som overalt hvor legemet opløses i lemmernes krig; og under et sådant forhold er det åbenbart, at intet kan trives i verden, som kun har sin rod i uegennyttig, åndelig kiærlighed og det har dog åbenbar al åndelig sandhed. når således ethvert folk stræber efter fortrinnet i al menneskelig kundskab, og anseer sine mangler for en skam det må søge at afstryge, eller i det mindste så godt som muligt at dølge for sig selv og andre, da gåer det som når et folk vil legem lig afsondre sig, drive alle menneskelige handteringer med eftertryk for at kunne undvære, og, om muligt, i alt overgåe alle andre, da gåer det som når en enkelt mand vil udtømme alle videnskaber eller drive alle handværker, alt forkvakles, intet fuldkommes, latterlig forfængelighed, dårlig storagtighed og formastelig stolthed drive deres spil, og arbeide på at forhindre al sand udvikling og videnskabelighed, som uden venlig og ydmyg vexel-virkning, beskeden tilfredshed med sin beskikkede deel, og kiærlig tilegnelse af andres arbeide og ypperlighed er aldeles umulig. at nu især det attende århundrede har gjort sig skyldig i den brøde, selv at ville være og giøre alt, derom tillader historien ei på mindste måde at tvivle, thi ligesom det prøvede på at løsrive sig fra de forrige tider, således seer man tydelig hos alle noget livlige folkefærd, hvad man før kun såe hos enkelte, en overveiende lyst til at løsrive sig fra al åndelig afhængighed, og såvel i åndelige som i legemlige ting at være sig selv nok, således såe man i alle slige folk den samme lyst kundgiøre sig hos de enkelte, og frihed var, skiøndt i forskiellig betydning, det almindelige løsen, misforstået egennytte den almindelige grundsætning hos folk som hos enkelte. at nu følgen heraf  nær var blevet alle staters opløsning og folkenes trældom, det såe man, men at det tykkeste åndelige mørke og groveste barbarie måtte blive ligeså nødvendig en følge, det stræbde og det stræber man vel end at dølge for sig selv. det er imidlertid menneskehedens høieste tarv at faren åbenbares, og det er ganske vist den høie tid at besinde sig, hvis den skal undgåes, thi var det end ligeså uafgjort, som det er vist for hvem der kiender noget til de menneskelige vilkår og verdens løb, om udbredelsen af den egennyttige tænkemåde, vexten af den såkaldte friheds-følelse, og fortsættelsen af hiin åndelige afsondring, om disse ting nødvendig igien måe fremkalde, ja fremmane en udvortes opløsning og trældom, hvoraf vi kun såe de yderste omrids i napoleons dage, så blev det dog ligevist, at al sand videnskabelighed måtte snart uddøe, og at man endnu i dette århundrede, istedenfor den almindelige oplysning, hvorom man drømde, vilde komme til at see det tykkeste vankundigheds mørke leire sig, ei alene over bønders hytter, men om alter og throne og de lærestole hvorfra oplysning udbasunedes. dog, beviset herfor lader sig kun føre i en egen afhandling om videnskabeligheds udsigter ved begyndelsen af det nittende århundrede, og jeg måtte her kun  berøre denne sandhed for at minde om, at ligeså nødvendigt som det er, hvis man vil finde sand vidskab, da at søge den i historien, ligeså nødvendigt er det for hvert folk, som vil fremme menneskets sande udvikling og oplysning, at opgive den dårlige og forfængelige lyst til ene at giøre alt, eller at være ypperst i alt; at randsage sig selv oprigtig, for at opdage, hvortil det er i særdeleshed skikket, og da at lægge hånd på værket ydmyg og ufortrøden, uden af misundelse at kives og drages med andre om deres beskikkede deel, men glæde sig over det åndelige vidunder at slægter og folkefærd kan i kiærlighed tilegne sig hinanden og de svundne tiders herlighed. havde kun folkene christelig troe og derved ret forstand på deres eget bedste, hjerterum til den majestætiske, salige følelse at hele sandhedens grændseløse, evige rige med al dets uudsigelige herlighed kan blive vores, kan i kærlighed eies såvel af bonden bag ploven som af jordens den mægtigste eller høilærdeste mand, at det er dårlighed at kappes og kæmpe om andet end hvad der varer evindelig, og ene kan give øieblikkets børn levende, himmelske kræfter og glæder, de timelige sysler virkelig værd og betydning: om uskrømtet inderlig, uforkrænkelig kiærlighed, havde kun folkene hjerte til at gribe og  derved fornuft til at begribe disse klare, mægtige sandheder, da vilde og måtte de og flux hellige alle deres evner til at udvikle og forklare dem i gierning og sandhed, og tiden er kommet, da hindringerne for det store værk kan bortryddes, da et åndeligt samkvem, en levende vexel-virkning kan finde sted, som i de forbigangne tider var hardtad umulig undtagen i de fromme ønsker, hvilke vi dog, næst gud, måe takke for at de engang kan gåe i opfyldelse. ved bogtrykker-konsten banedes veien til kundskabernes omvandring i europas lande, og overalt, hvor folkene i reformationens dage grebes af den himmelske sandhed, der fandt og videnskaberne talrige skoler og lærlinger, og dyrkedes, som det i skolen bør skee, uden selvrådig forskiel, kun under christendoms vinger. således skulde man kun faret fort, til høiskolens dage kom af sig selv, til lærlingerne havde samlet både år og forstand til med modent overlæg at kåre det fag og den gierning, hvortil de klarlig såe og af erfaring vidste de vare bedst bekvemme. men, de dage syndes så sure, man kedtes efterhånden ved den langsommelige skolegang og strænge skole-mester, og neppe fik man duun på hagen, før man efterhånden stjal sig bort og begyndte på egen hånd en academisk  bane uden andet mål end at løsrive sig fra skolens tvang og råde sig selv. var det skeet allevegne lige snart, da havde alt håb om sand videnskabeligbed været ude for de europæiske folkefærd, der så øiensynlig vare beskikkede til at udvikle og fremme den, men til menneskehedens lykke var der folkefærd, som langt seenere end de andre forlode skolen, ja hos dem alle fandtes der store hobe som ei umiddelbar havde besøgt eller forladt den gamle latin-skole, det første gjorde udviklingen af den forstand mulig, at al menneskelig vidskab måe være historisk, og det andet nærer håb om, at der hos alle folkene vil findes nogle, om end nødvendig flere og færre, slægter, som oplade øiet for den håndgribelige sandhed og øret for dens uoverdøvelige røst. det er åbenbart, at ingen indsigt er så skikket til på eengang at neddæmpe videnskabelig hoffærdighed, misundelse og indskrænkning til sig selv, og tillige at opfordre til den mest utrættelige virksomhed, den mest levende og venlige vexel-virkning, hertil, siger jeg, er ingen indsigt så skikket som den, at al sand vidskab måe være historisk, samles stykkeviis ved historisk granskning, og sammenføies efterhånden ved historiens ånd. historien omfatter os alle med samt vor hele forslægt fra dagenes be gyndelse, og efterslægt til deres ende, det er en vidskabs-kilde som ei kan udtømmes sålænge nogen tørster efter sandhed, den åbner en løbebane hvor der ei alene er rum til alle, men og en priis til hver med den forunderlige egenskab, at når den vindes, da vindes alle de andre tillige virkelig i ånden. hvert folk som har været et i åndelig forstand virkeligt folk, har og en historie, ingen kan bedre end de selv bearbeide og forklare den, når de vil hellige sig i sandheden, og ei forklare hvad de ikke forståe. verdens-krøniken, som beskriver folkenes vexel-virkning og tidsrummenes sammenhæng, er i følge sin natur en alminding som ingen med mindste skin af ret kan anmasse, men alle med føie tilegne sig, og da den indlemmer alle folkefærds historie i sig og stævner til et fælles mål, seer man let at ethvert fremskridt i den til fuldstændighed og fuldkommenhed er nødvendig frugten af fælles arbeide, og er fælles vinding, hvor det så end fuldføres. også måe for den historiske betragtning al unyttig kiv om folkenes og videnskabernes fortrinlighed bortfalde, thi alle høre de til historien, den kan hverken forståes eller fuldendes uden bekiendskab med dem, hvad de hidtil have virket må historien lære, hvad de kan vorde og virke må  fremtiden vise, hvad godt og hvad ondt der er skeet ved folk og ved kundskab, tilhører dem der tilegne sig det, er dem uvedkommende som fralægge sig det, om det så end øvedes af deres kiødelige slægt, thi ånden vidner at sandhed er åndelig; al videnskabelig flid hævder sig værd og betydning, thi hvad der arbeides ærlig i historiens tjeneste, det arbeides øiensynlig til hele menneskehedens gavn, og de enkelte videnskaber fåe overflødig erstatning for det heelheds skin de miste, ved at indtræde i en levende forbindelse og vexel-virkning med det hele fortløbende menneskeliv. ikke længer skal sprog-granskningen kunne ansees for tør og ufrugtbar, thi man hører i tungemålene levende røster fra de ældgamle dage, talende, uforvanskelige mindesmærker om de forrige slægters ånd og idræt, thi selv deres forvanskning er et sådant. mathematiken og physiken skal ikke vove at bestige en dronningstol historien nægter dem al adkomst til, men de skal og derfor undgåe den mistanke og harme historien kaster tilbage på deres dårlige og hoffærdige dyrkere; i historiens ledebånd skal de nåe det mål og den dybde de ere skikkede til, uden at forvilde sig i skyerne, eller fordybe sig i afgrunden. poesien skal ikke længere indbilde sig at den kan overflyve,  måe oversee eller løselig overfare historien, som både har dens høieste flugt og dens vinger i giemme, den skal af historien lære at forståe sig selv, som røsten deels af den hele histories og deels af de enkelte tiders og slægters ånd, den skal lære at kiende sit underdanige forhold til sandheden, og i dens tjeneste opvække det hensovne og sanke de i tiderne omspredte træk til et åndeligt billede af historiens gang og til et forbillede på dens forklaring, den skal træde i venlig pagt med al sand kundskab og vidskab, oplive dem med sin ånde, og til giengield annamme herlige fjedre, bod for de stækkede vinger, klare speile til hjelp for de dummede øine. philosophien skal ikke tilbedes som en afgud, der med tomme hænder kan i ledige timer berige sine dyrkere, og skabe verdner af intet, men den skal da ei heller frygtes eller bandlyses, men agtes og elskes som historiens indsigt og kiendelse i sin egen sag, som historiens philosophie og philosophiens historie, som en stedse ufuldstændig men voxende, ufuldkommen men fortsat erkiendelse af mennesket som det er i sandhed og udvikles i tiden. åbenbaret theologie skal ingen aftrætte den rang historien hjemler, og en anden kan den, hvor historien råder, aldrig nåe, sålidt som den sande theologie kan attråe nogen  anden, da menneskets historiske udvikling ret egenlig måe være dens hensigt og mål, den er ikke længer en stræng tugtemester, men en viis rådgiver, der slutter sin lærdom og sine formaninger med de ord: i have nu fået forstands oplyste øine til at kiende skilsmissen mellem godt og ondt, mellem sandhed og løgn, i see nu, at jeg bedrog eder ikke, da jeg lovede at lede eder til viisdom, når i vilde følge mig blindt sålænge eders fornuft var åndelig blind, mene i nu at kunne undvære min veiledning, og mine forjættelser om kraft fra det høie, nu så prøver det! målet som i skal nåe, og betingelserne under hvilke det ene kan skee, dem kiende i, dem kan i ikke mere, uden forsætlig at tillukke øinene, tabe af sigte, mig veed i at i kan ikke dømme, før i har begrebet og forklaret mig historisk, og, stævner nu som i vil havne!
man seer fremdeles lettelig hvor klart et lys der ved den historiske betragtning opgåer over den giensidige afhængighed mellem den ringeste, flittige samler og den viseste fortolker, mellem læsning, tænkning og erfaring, hvilken betydning de daglige sysler måe vinde i de lærdes, og videnskabelighed i de læges øine, i videnskabs-manden seer  den læge ei blot sit øie men en arvsamler for sine børn, i menig mand seer den lærde fædrene til viisdoms arvinger og forfremmere; i al nyttig handtering opdages efterhånden åndelige spor, som kaste lys på dele af historien, der ellers måtte stedse blive dunkle, og meddele al lovlig handtering en hæder og et krav på opmærksomhed, der indlemmer den i åndens middelbare virkekreds, giør den til konst.
dog, det nytter vel ikke at udmale et billede, der, uagtet det vinker med den glands, som er sandheds farve-blanding aldeles egen, dog kræver et offer når det skal inderlig glæde og oplive, som få vel bekvemme sig til at bringe, thi sandhed råber giennem billedet: giv mig dit hjerte! erkiend din egen ubetydelighed ei blot mod ham du ei mægter at begribe, men selv imod den hele slægt hvoraf du kun er et enkelt snart usynligt led, vel skikket til en vidunderlig, evindelig forbindelse med den hele kiæde, dersom du lader dig giennemtrænge og beherske af historiens, kiærligheds og sandheds ånd, men når du vil være selvstændig, kun en afmægtig, dødelig orm i leer, som historiens ånd om et øieblik knuser, og nåer sit mål, over støvet og ormen af dig og millioner som du, ligeså nemt som igiennem og ved dem.  det er ei en tale som smigrer som hovmod eller indbyder til vellyst, og derfor vende sig mange fra historiens alvorlige åsyn og kaste sig i øieblikkets skiøgefavn, for der at sove eller drømme efter hjertens lyst.
men, dannemark! vilde end alle andre folkefærd ringeagte historiens tale og trodse dens vidskab, dit folk kan det dog ikke uden flux at forgåe, har kun sit liv i sød, veemodig amindelse af det forbigangne, måe see opløsning og trældom for sine øine, dersom det ikke tilegner sig fædrenes kraft og viisdom i kiærlighed, er fremfor alle folk skikket til den historiske idræt, til et levende samfund i ånden med de hensovne slægter, til en villig erkiendelse af andres fortrin og ypperlighed, egen ringhed og afmagt. vågner, vågner, dannemarks ægte sønner, som hun end på sin alderdom holder til bogen og minder om fædrene! vågner og arbeider flittelig, hver efter evne og leilighed, så andre folkefærd måe see hvad historien er og formåer, og måskee opvækkes til også at søge deres åndelige odel og vidskab på det eneste sted den kan være at finde, i det åndelige menneskes åbenbaring, i historien!

om hvad man kaldte så, blev megen tale ført i forrige århundrede; i begyndelsen af det nye syndes man at tabe alt sligt af syne, og napoleons domstol lod til at være den eneste, der i literaturen såvelsom i politiken blev synderlig ændset. i den sidste tid har man atter, fornemmelig i tydskland, råbt meget på publicum og folke-dom, selv hos os har literaire stridigheder fornyet det hardtad forældede ønske om et dømmende publicum, og det sømmede sig vist for alvorsmænd nu at tage ret i betænkning, hvad man her i grunden bør ønske og arbeide på.
det gåer nemlig, synes mig, hermed, som med alt, hvad skribenterne i forrige århundrede så næsten eenstemmig ophøiede, at der låe noget meget sandt til grund, men at man, stolende på den dunkle følelse heraf, tit ei tog i betænkning at ophøie og forgude noget ravgalt, som kun havde det udvortes skin af, hvad den dunkle følelse i de bedre gav magt. at sligt måtte avle idel ulykke og forstyrrelse, var nødvendigt, men da man fattedes klar indsigt, gav man ikke misgrebet, men det man greb feil ad skylden, hvorved vi ståe fare for, ei at blive kloge, men tvertimod at blive dumme af skade, og da var, synes mig, det sidste værre end det første; thi at have, hvad man selv anseer for sund fornuft, oplysning og menneskets retmæssige fordringer, imod sig, og dog mene man kæmper for sandhed og den gode sag, er, når man fåer øiet op, et reent galenskab. antage vi derimod, at man greeb feil ad den sunde fornuft, ad den sande oplysning, og det rette menneske, og kan det bevises, da ere de hjulpne, som i sandhed vil hjelpes, da ansee vi følgerne af hine misgreb for hvad de var, og frygte aldrig for, at det rette greb på sagen skal frembringe, hvad vi see ene det kan forebygge.
efter evne at bidrage til en sådan indsigt, hvorved intet godt gåer tabt, men meget vindes, har jeg stræbt i betragtningerne over mennesket og sammes historiske liv i det hele, thi jeg stræbde at vise, at menneskets sunde fornuft er ingenlunde den, der i sin enkeltheds-bånd vil indslutte al viisdom, og erklære for dårskab alt hvad den ei i øieblikket kan begribe, men at det er den, som i hele menneske-livets udstrækning, ͻ: gjennem hele historien, vil lade sig udvikle og udvide til efterhånden at begribe mennesket i sandhed. denne påstand, som egenlig kun udtrykker om hele mennesket hin fra arilds-tid erkjendte sandhed: man skal lære, sålænge man lever, den påstand gjorde jeg i min første betragtning: om det philosophiske århundrede, hvortil vi i det attende kun finde spørgsmåls-tegnet, og hvem der siden, med stadig opmærksomhed, har fulgt min tanke-gang, vil sikkert have opdaget, at det stedse var samme påstand jeg stræbde at bevise.
vi ståe nu, som dannevirkes læsere veed, på pletten, hvor vi, efter et blik på kirkens, statens og skolens indbyrdes forhold hidtildags, skulde fæste øie på skolen, hvor vi måe søge  anviisning til, af al magt, at arbeide på opnåelsen af kirkens og statens herlige øiemeed.
under denne betragtning af skolen henhører vist nok nærværende sag; men da det i skolen er ligeså galt, på eengang at ville betragte, som på eengang at ville lære alt; ja, da netop, hvad der i kirken og staten er aldeles bagvendt, det nemlig: at tage alting stykkeviis, er i skolen det eneste rette, så seer man vel, det skader ikke at betragte et stykke af skolen for sig selv, når vi kun ikke glemme, under hvilket hoved-stykke det hører, og hvad sammenhæng det hoved-stykke har med mennesket i det hele.
imidlertid bryder jeg dog kun nødig den orden, jeg havde foresat mig, gjør det kun, fordi dagens uorden synes mig at kræve det, og vover intet derved, da den tilstrækkelig har godtgjort, hvorlidet mine fleste læsere, thi det er studenterne, have ordenlig fulgt og fattet min tanke-gang.
skolen kan og må betragtes fra tvende sider: deels som en stats-indretning ͻ: skolen efter forelagt tegning, og deels som en folkemæssig vexel-virkning ͻ: skolen på frie hånd. dersom ikke tale-brugen var i veien, kunde man her med al føie bruge udtrykkene: privat eller særskilt, og offenlig underviisning, men da disse  udtryk alt for længe siden ere tagne i beslag til at betegne en blot vilkårlig, og, så at sige, tilfældig inddeling, vilde de kanskee her forvirre istedenfor at opklare. hensyn måe vi imidlertid tage herpå, såmeget mere, som publicum, publik og publicitet netop betegne offenlighed, og de såkaldte offenlige skoler kun derved hjemle sig navnet, at de ei blot ere mere tilgjængelige, end de enkelte huus-skoler, men også mere afhængige af, og i nærmere vexel-virkning med den offenlige mening om målet for underviisning i det hele, og om fremgangs-måden (methoden) som fører dertil.
dog, man ansee nu hvilke ord man vil for de bekvemmeste til at udtrykke forskjellen mellem skolen: som en indretning af huus-fædre og stats-styrere, og skolen: som et forhold, der skaber sig selv mellem forfatter og læser, så vil man neppe kunne nægte, enten at begge høre under hoved-begrebet skole, eller at der i tankerne som i verden må skjelnes mellem dem: at de må tænkes som hvad de vise sig at være: adskildte. hvad en fader eller formynder lader sine børn eller myndlinger lære, det beroer, forudsat at han vil dem vel, på hans tanker om hvad der, efter deres anlæg og omstændighederne er dem tjenligst,  samt på, hvad der ståer i hans magt. hvad staten lader lære i sine skoler, og hvad den fordrer lært af dem, hvis hoveder den nærmest vil betjene sig af, det beroer på øvrighedens tanker om statens øiemeed, dens dertil svarende tarv og midlerne man har til tieneste. hvad der må trykkes beroer nu vel også på øvrighedens godt-befindende men her see vi dog strax en mærkelig forskjel, i det tale, skrift og prænt udgjør en række af virksomheder der kan træde i hinandens sted, og vil stedse med tiden kunne erstatte eller frembringe hinanden, uden at det ståer i nogen jordisk øvrigheds magt at forhindre det. lægge vi hertil, at en stat, der ei vil forgåe eller nedsynke i barbarie, kan ei engang ville afsondre sig åndelig fra de forrige og samtidige stater, så indsee vi let, hvor indskrænket enhver stat er i sin virkning på fri-skolen. en nogenlunde klog øvrighed vil derfor, hvordan den så ellers tænker, indskrænke sig til at danne sin skole efter sit eget hoved, og våge over, såvidt mueligt, at intet trykt udkommer inden dens grændser, eller indføres over dem, som den finder stridende mod sit øiemeed. at udføre dette videre hører til en egen betragtning over trykke-frihed eller i det hele om tale og skrift, men såmeget burde anmærkes, for  at påminde om, at, alle indskrænkninger uagtet, som fra statens side kan gjøres, vil der altid for ordet blive en vid mark, hvor dets gang og virkning kun beroer på ånden: på hvad folket har lyst og evne til at tale om, og fåe forstand på. hvem der skulde tvivle herom, måtte være meget ubekjendt med ordets drift til frihed, og magt til at gjennembryde alle verdslige skranker, som det har gjennembrudt de stærkeste man kan tænke sig: skrankerne mellem ånd og legeme, da det blev et legemligt udtryk af ånd; men selv en sådan tvivler måtte vel i dette stykke kunne helbredes ved at betragte napoleon og de skranker, han satte for ordet, betragte dem, ei engang hvor de nu synes at ligge: i gruset under hans omkastede billed-støtte, men som opreiste og virkende i deres fulde kraft!
er nu således ordets fri-skole af det slags, som selv en julian efter vor tids leilighed, og det vil sige meget, med al sin magt og snedighed er for kort til at lukke og for svag til at styre, så måtte man ansee den for meget ubetydelig i sine virkninger, hvis man ei skulde finde den tænkerens høieste opmærksomhed værd, thi samme lokker den unægtelig til sig, ved at vise sig i  en skikkelse, der midt i den strængest bestyrede stat, kunde trodse al verdslig magt. nu er det imidlertid, som man let seer, en umuelighed, at en, alt andet verdsligt overlegen magt, kan være i virksomhed, uden at frembringe betydelige virkninger, ja, uden at have en, alt andet overveiende og altså afgjørende indflydelse. altid vil det således være fra denne skole, som kun ånden har i sin magt, at kirke-bygning og kirke-storm, stats-forbedring og stats-forvirring udgåer, når ellers sligt skal skee med nogen kraft og have varighed, som intet kan have, uden hvad der er i folkets ånd, som ordet i fri-skolen udtrykker. lægge vi nu hertil, at forsåvidt skolen holdes for åbne dørre eller på fri mark: forsåvidt ordet skrives eller trykkes, er dets virksomhed på andre folk og slægter, end dets faddere, kun afhængig af dets egen kraft og vedkommendes hjertelag, eller, med andre ord: betænke vi, at denne fri-skole gåer virksom gjennem hele historien, at det beroer på den, hvorvidt mennesket kommer i oplysning og forstand, og at hvert folks plads og rang i menneskets åndelige historie, beroer på dets deelagtighed i denne skole-gang; da forståe vi, af hvilken afgjort vigtighed spørgsmålene om literatur, publicum og publi cums domstol må være i vore så skriftlige og boglige, ja vel forskrevne og fortrykte dage.
min troe er det, at allenfalds i vore dage, da selv de, der i grunden hverken tænke eller læse, dog vil have ord for begge dele, og vil tale med om alt ja, i vore dage, da der er skrevet og trykt så ravgale ting om kirke og stat og alt, hvad man kan tale om, da læsning af allehånde hører selv til tyendes tidsfordriv, og da man så nemt kan fåe allehånde at læse; jeg siger, det er min faste troe, ja jeg mener det lader sig uigjendrivelig bevise, at allenfalds i slige dage forfeiler næsten enhver trykke-tvang sin hensigt, i hvad så end hensigten er, thi i en sådan tid må det vist ikke blot være præsten og historikeren, men også den verdslige øvrighed høist magtpåliggende at vide: ihvad folk mener og har lyst til at fortælle hinanden; først da kan den tage hensigtsmæssige forholds-regler, ihvad så end dens hensigt er. jeg sagde næsten, thi uagtet det vist heller ikke kan være øvrigheden ligegyldigt, hvad folket mener om den selv og fremmede magter, kan der dog gives omstændigheder, hvorunder det er aldeles hensigtsmæssigt, såvidt mueligt, at forebygge høirøstet tale derom.
dog, det er ikke min hensigt her egenlig at tale om trykke-frihed og dens grændser, eller måskee rettere om den store forskjel imellem at lade trykkes og tillade trykning, samt den endnu større mellem at kunne sige offenlig hvad man vil på eget ansvar, og at kunne sige det uden ansvar, hvilket sidste vel er noget med det galeste man har forlangt af staten; jeg vilde kun minde om, at, ihvor det gåer, er friskolens råde-rum i vore dage, med historisk nødvendighed, større end nogensinde før. herom vilde jeg minde, både for, om mueligt, at vække mere alvorlig opmærksomhed på literaturen i det hele, og tillige for at gjøre det mere indlysende, hvor splittergalt det må gåe med en sag, der vil gåe sin egen gang, dersom ikke en god ånd hviler på udmærkede hoveder, og vil tage ordet.
at det her er af særdeles vigtighed: hvad man forståer ved publicum og publicums domstol, og hvor klart man kan gjøre sig selv og andre begrebet derom, det skulde jeg mene, hver alvors-mand må indrømme, og det kan da aldrig være af veien, at jeg, medens andre tie, forklarer min mening derom, thi er den ret, da er det vist på tide at den gjør sig gjældende, og er den vrang, da er det ligeledes på tide, at den bestrides og rettes.  det er på tide, siger jeg, thi hvor så end det rette publicum og sammes domstol er at finde, så er det dog aldeles nødvendigt til en ordenlig retter-gang og en velgrundet kjendelse, at både ord-førere og dommere fåe i det mindste øren-lyd, som man åbenbar i vore dage ståer fare for at mangle, og må tilkæmpe sig på en måde, den gode sag, hvis den så er, kan aldrig både, men må, i det mindste i os og vort publicum, tabe meget ved.
spørge vi nu: hvad publicum er, da må svaret nødvendig blive: det store publicum beståer af alle dem der har læst, læse og skal læse, lige til verdens ende, og dette publicums øverste domstol kan ingen anden være, end den klare sandheds på domme-dag, ved historiens slutning, man må så i øvrigt tænke sig dommeren og domstolen under hvilken skikkelse man vil. hvad christne troe derom, veed man, og at jeg hylder de christnes troe, må mine læsere både have hørt og seet.
men, uagtet vi, som en liden deel af dette store publicum, vist nok altid, både når vi læse og skrive, bør have denne publicums høieste ret levende for øie, så er det dog ligesandt, at ingen heller i dette stykke gjør alt hvad han bør, og at mange både læsere og forfattere tilsidesætte aldeles  dette hensyn. var det anderledes, kunde og vilde vi vist spare mange ord, som nu deels måe bruges, og deels bruges, skjønt de ikke måtte men selv da vilde man dog nødes til, når døden var i verden, at skjelne mellem et forbigangent, et nærværende og et tilkommende publicum. det måe vi da også, og, for vore synders skyld, måe vi tillige tage hensyn på en i hver tid nærværende, og en på hver slægts grav sig opløftende domstol. findes der nu, som tilfældet er, bøger på og læsere af forskjellige tunge-mål, da nødes vi til at indrømme hvert bogligt tungemål sit publicum, der vel kun er en liden deel af det hele, og skal svare for den fælleds øverste domstol, men har dog tillige sin egen både nærværende og tilkommende, eller sit hjem-thing, lands-thing og sin høieste-ret i ordets rige.
nu er det da let at sige, hvad der skal forståes ved det danske publicum, som vi have nærmest med at gjøre, thi derved må især forståes alle der have læst, læse og skal læse dansk som deres moders-mål, de må så findes når og hvor det kan træffe sig. spørge vi nu om sammes domstol, da veed vi den ståer i historien, og skal beklædes af de klogeste og kyndigste læsere af alle de på hinanden følgende slægter, men da de nu umuelig kan alle være tilstæde på eengang, uden,  i al fald, ved en underlig opstandelse tilsidst, så ere til enhver tid de nærværende af dem, at ansee som den hele rets beskikkede fuldmægtiger og udgjøre for deres egne dage literaturens hjem-thing, og for de forrige dens lands-thing.
men, nu synes det vanskeligste spørgsmål at komme, det nemlig: hvorledes man, til enhver tid, skal kunne finde de rette dommere eller fuldmægtiger, og hvad gyldighed deres kjendelser have?
når man læser de berømteste taler herom og forklaringer over det gjængse ordsprog: vox populi vox dei fra forrige århundrede, eller endnu bedre, når man betragter anvendelsen deraf, da kan man ikke skjønne rettere, end at der ved publicum forstodes: mængden af åbne munde, ligesom ved folket: mængden af fuldvoxne ædere. vel vidste man, at fordum blandt de klogeste folk: på athenens og på roms thing-stæder, var mængdens røst langt fra at være enten en guds eller en i sandhed gyldig stemme, vel kunde det ei nægtes, at de fleste læsere læste nok så slet, som mængden fordum hørde, og at mange talde med om bøger, som de deels ei kunde læse, deels ei havde læst, men kun hørt tale om; og endelig vidste man ret godt, hvad følgen fordum altid var blevet  af at lade mængdens stemme afgjøre en tales værd og gyldighed: forvirring nemlig og forstyrrelse; men ikke desmindre var det denne aura popularis, som alle forfattere på hvert folks moders-mål enten beilede til, eller truedes med, som en guds dom. denne dårskab var på de fleste steder nær ved at gjennemtrænge hele skolen: forfatteren beilede til og beråbde sig på sine læseres bifald, præsten bar sig efterhånden ligesådan ad med sine tilhørere, læreren med sine discipler, og hvor man kom ret vidt i oplysningen, øvrigheden med sine undersåtter. hvad følgen måtte blive, havde historie og sund fornuft forgjæves forudsagt, nu har vi seet det, mangensteds vel, men jeg vil dog håbe ikke allevegne, ligeså forgjæves. der behøves i det mindste kun et lille grand sund fornuft til at begribe, at når lærlingen skal råde over læreren, undersåtten over øvrigheden, da må enhver lærling og undersåt, der ei er meget tykhovedet, deraf slutte, at før man kan råde over de andre, må man først og fremmerst råde sig selv, og at man nødvendig må være klogere end hvad man har ret til at bedømme. det er således ganske naturligt, at skole-drenge pibe deres lærere ud, når de fåe lyst, og det må naturlig viis blive langt hyppigere i fri-skolen end i cathedral- eller bånd-skolen. da nu mængden af læsere, især i en hoved-stad som tillige er universitets-bye, for det meste vil være på pibernes side, eller i al fald, dog finde, det er ganske moersomt at høre deres gaver, så må man vel tilståe, at betingelsen for ordets virksomhed: ørenlyd ståer på spil, og det er klart, at kan ungdommen ikke bevæges til at stikke piben ind, da komme vi, om vi skal leve vor alder ud, til at dandse efter den på vore gamle dage, som hin gamle philolog efter dronning christines. betænke vi, at det er i friskolen, kirken, staten og skolen må søge sine embedsmænd, da kan vi ikke tvivle om, at de, om end lidt senere, kom også på deres gamle dage til at dandse efter samme pibe, eller rettere gåe bag af dandsen, og det var dog vist alt for uhyre stor en virkning af småbitte årsager, der ikke blot vilde sætte den pragmatiske historieskriver men historien selv i en slem forlegenhed. udvortes midler mod dette onde kan imidlertid kun hjelpe lidt, thi pibe-lysten er en indvortes sygdom, og det nytter kun lidt, at udbruddet forhindres, når sygdommen bliver siddende i kroppen, thi da bryder den kun tilsidst des voldsommere ud og bliver da ulægelig. hos ethvert folk, der ikke snart vil op høre at have noget publicum, må man da see til at finde det rette, og samme må foretage en grund-cur med det selvgjorte, hvorved det enten kommer sig eller døer, thi skjøndt det første er ønskeligst, er historien dog langt bedre tjent med det sidste, end med et publicum den må tage sin død over.
hvor man til enhver tid skal søge det rette dømmende publicum, er nemt at sige; thi det skal jo beståe af de bedste læsere vi kjende, og hvorledes skal det blive vitterligt, at man har læst, eller læser med forstand, når man ei giver folk noget at læse, hvoraf det kan erfares. de bedste forfattere måe da altid fra hovedets side være de bedste læsere, og da det nu er med øiet man læser, med øret man hører, og med hvad der er i panden man skal dømme, så må det også nødvendig være dem, der skal beklæde publicums domstol. at de tit kan være meget uretfærdige dommere, kommer deraf, at man gjerne kan have et slet hjerte, fordi man har et godt hoved, men derfor er det lige vist, at man må være hovedet høiere, end hvem man, stående på sine egne been, skal oversee, og at hvem der kun nåer en forfatter til skuldrene, kun er en slet dommer over hans hoved.
allerede heraf lære vi da, både hvem det er, som skal føre opsynet i literaturen, og hvad det er, de først og fremmerst skal bekæmpe. det er nemlig klart, at ere de ord-førere, hvis tale har hjemlet dem plads mellem deres tids bedste læsere, ere de historiens sætte-dommere, da måe de ikke tillade, at andre gribe ind i deres embede, men skal med ordets våben tvinge den selvgjorte dommer til enten at vige sædet, eller hjemle sig ret til at være deres side-mand. heraf kan man nu godt forklare sig det nag dygtige forfattere, næsten uden undtagelse, have havt til recensenterne, thi disse have for det meste enten slet ikke været egenlige forfattere, eller dog langt mindre end de, hvis hoved de bedømde. det er nu vist den høie tid, at det uvæsen fåer ende, hvis ikke hele literaturen skal nedsynke til en blot anmeldelse af, hvad peer og povel synes han vilde gjort, dersom han kunde have gjort andet end fortælle hvad han synes om det andre har gjort, og baggesen har unægtelig ret, når han kalder en recensent, i modsætning til en forfatter et djævelskab; thi det er bestemt en uting. man seer ligeledes let, at forfatterne meget nemt kan råde bod på det uvæsen, thi de behøve blot at gjøre deres skyldighed: selv beklæde dommer-sædet, da falder hvad der er svagere end de  bort af sig selv, og hvad der kan måle sig med dem, nødes de til at lade sidde, til lykken skifter seier. vist må det have været en gal tid, da hint uvæsen tog overhånd, og knap vil de som lode det tage overhånd, mægte at kue det, thi at de navnkundige for-fattere tillode børsten-bindere og anonyme uting ustraffede at bryste sig på domstolen, det beviser ganske rigtig, at enten duede forfatterne ikke stort, eller de omgikkes letsindig med deres store kald, og brød sig for lidt om deres læsere, når kun deres bøger fandt afsætning, og recensenterne, som de for resten blæste ad, kun roeste dem af fuld mund, men i så gal en tid som det var, kan en ærlig mand være bekjendt at have faret vild, og atter søge sit sted. men om det også ellers gik an, nytter det dog nu ingenlunde at ville forsvare sine offenlige feiltrin, thi derved giver man kun de selvgjorte dommere den eneste hovedlignende krog, hvorpå de kan hænge deres hat; man må skrifte selv for det hele historiske publicum og derved netop vise, at man er karl for sin hat og er ikke kommet hovedløs til den. hvem der ikke vil det, udskyder sig selv af dommer-laget, thi hvem der åbenbar er en uretviis dommer over sig selv, må nødvendig dømme andre for gunst og gave.
dog, der er en anden omstændighed, som såre meget indvikler forholdet, og gjør, at forfatningen i skrift-riget, udentvivl, selv hvor der bedst rådes bod på uvæsenet, vil endnu enstund beholde et revolutionært skin, og, om ei rystes, så dog foruroliges ved enkelte stærke udbrud af revolutionær ånd. tingen er nemlig den, at naturens rette ͻ: den naturhistoriske orden, når den først engang er aldeles forrykket, kun med tiden gjennem kamp kan igjen vorde indført, når den, at sige, skal være andet end hvad vi så tit gjennem historien har seet i revolutionære stater: en kraftløs skygge.
børne-børn ere de gamles krone, og fædrene ere børnenes priis, dette deilige, dybtgribende ordsprog gjennemgriber alle de menneskelige forhold, og da nødvendigviis ret klarlig menneske-åndens historiske udviklings-forhold, som friskolen udtrykker. de ældste navnkundige ordførere, som ei viiste, de gik i barndom, skulde derfor altid være de egenlige dommere, og de næstældste skrivere, så var tingen i sin orden, men når nu de ældre på den ene side opdrage børnene til selvrådighed, og på den anden side, når de blive voxne, hårdnakket nægte dem ret til at tale med, da seer man let, at båndet er sønderrevet: at børne- børnene aldrig kan være de gamles krone, eller fædrene børnenes priis. træffer det sig nu desuden, deels så uheldig, og deels så heldig, at fædrene for det meste har, sig selv ubevidst, havt en slem skade på øinene, som børnene tildeels opereres for, da er bruddet næsten ulægeligt, thi da måe de gamle troe, at børnene, som sige hvad de see, enten ere stokblinde, eller vil spille gjæk med dem. kun svaghed hos de gamle kan da frembringe et slags fredeligt forhold, men når nu børnene blive indbyrdes uenige om deres syn, og når så børne-børnene, drevne af medfødt selvklogskab, og opmuntrede ved deres forældres exempel, vil gjøre deres syn gjældende, før de fåe øinene op, og vil kaste alting overende med, hvad de har drømt, tit vel endog med hvad de har følt i vuggen; da opdager man først ret, hvor forstyrret den naturlige orden er blevet, og kun seent vil derpå rådes bod, hvis det ikke er mueligt, at de stærkeste oldinger kan opereres, da gjøre fælleds sag med dem af børnene, hvis syn de billige, og hævde sig den plads, historien har anviist dem. venteligt er dette vist nok i almindelighed ikke, men mueligt er det dog under den betingelse, at nogle af de kraftige børn betragte gjenstandene med de rette øine, thi til at fåe øinene op for sandhed, er ingen for gammel  når han kun har hjertelag dertil og til at fælde retvise domme er heller ingen mand for gammel, når han kun har hoved dertil, og ei har mistet samlingen. om nu børnene see ret, må der jo vist nok, i det hele, en høiere dommer til at afgjøre, nemlig sandhed selv, men om de see med det folks øine som avlede dem, lader sig bestemt afgjøre, når man kun veed, med hvilke øine de betragte dette folk i historien, og bliver det herved klart, at de see med folkets øine, da måe de ældre, som ere uenige med dem, enten have uret, eller kunne bevise, at folket såe galt: et beviis, der blot kan føres, ved klarlig at fremstille folke-synet i modsætning til sandheds eget syn; thi det nytter kun lidt at en enkelt mand eller en enkelt slægt sætter sit syn imod folkets, derved udrive de sig blot af folket og tilintetgjøre sig i dets historie. kan en sådan mand eller slægt derimod beviise, at sandhed fordømmer folke-synet, da har de ret, men da er staven brudt over folket, det er, som sådant, tilintetgjort i historien, dets moders-mål skal ikke uddannes, men aflægges, dets ånd ikke udvikles, men nedmanes, og er det så med det danske folk, da bør jeg, som hylder og inderlig elsker dets ånd, have udtalt, ja, da skulde man synes, at historien for længe siden  måtte have tilintetgjort et folk, der aldrig har havt andet skjold end sin histories ånd.
dog, i det vi nævne historien, må det vel falde os på sinde, at et folk, man måtte løsrive sig fra for at følge sandhed, måtte nødvendig have været historien i det hele fiendsk, og viist det selv i forholdet til sin egen, thi det er umuelig andet, end at både må historien i det hele åbenbare sandhed, og ligeledes må et folk, som var den fiendsk, sin hele tid have ligget i kamp med den, og altså enten have stræbt at glemme eller at forfalske sin historie. er det nu derimod vist, at det danske folk har altid elsket historien, og har dens forunderlige gunst alene at takke for sin opholdelse på tidens stormende hav; da er det upåtvivleligt, at det danske folk har i grunden betragtet mennesket og menneske-livet med de rette øine, hvis syn da skal gjøres gjældende, og vil naturligviis, ved historiens hjelp blive det, såvidt som sandhed følges. hvem der troer at christen-dommen er sandheds dom, vil af det danske folks kjærlighed til den, meget nemt gjøre samme slutning, men hvem der ikke troer det, skal have ondt ved, enten at bevise christen-dommens strid med historien, eller begges falskhed,  og må dog en af delene, når han skal kunne forsvare sin van-troe.
dette store held for danmark, at man der kun behøver at træde i fædrenes fodspor, for at følge sandhed, og kan derfor ei følge denne, og dog forlade fædrene, dette held skjænker os en grundighed og eenhed i vor åndelige udvikling, som neppe noget andet folk kan glæde sig ved, og denne indsigt føder håbet om, at gjæringen hos os, som gud skee lov! aldrig er kommet videre end i friskolen og lidt ind i den anden, hvor den, efter tidens medfør, var uundgåelig, at den ikke skal vorde en døds-kamp til forrådnelse, men en livs-kamp til opstandelse. ja, man tør håbe, at i dannemark, hvor fra arildstid forældrene så inderlig have elsket deres børn, og opoffret alt for dem, og hvor børnene igjen have så hjertelig æret og elsket forældrene, at end ikke døden adskildte dem, men fædrenes ånd hvilede på deres børn, og børnenes tunge udsang med kjærlighed de hensovne fædres priis, her tør man håbe, det vil sandes, at såttes ere sydskende vrede, her tør vi håbe, at børnene vil snart igjen lære at tie, når mænd tale, og bøie sig for de gråe hår, ligesom og, at fædrene vil høre deres voxne børn, før de dømme, og række dem, der kjærlig slutte sig til den fælleds fædrene  ånd, en trofast hånd i skin af den hellige lampe, som over fædrenes grav bestråler deres lignelser! vil man sige: dette mit håb er alt for lyst, da er det ikke blot en undskyldning, men et forsvar, når jeg peger på grav-lampen, som netop var, hvad der skinnede mig i øiet, og jeg tvivler slet ikke på, at hvad der så end skal times i de næste dage, skal jeg dog, hvis jeg lever så længe, som olding see det frydefulde syn, jeg i den selvstændigste alder hæftig attråede. jeg frygter heller slet ikke for, at man skal sige, jeg snakker for min æske, thi deels er jeg ingen olding, og deels har jeg, som dansk skribent, trådt mine børneskoe, og tør håbe, at har jeg, trods mine recensentere, taget ordet, kan jeg også, uden deres hjelp, beholde det og, trods nogle drenge-piber, skaffe mig ørenlyd i så stor en kreds, som jeg behøver til navnkundighed, og meer kunde ikke alle samtidiges forenede røst give mig; ret kan intet uden sandhed give mig, og har jeg ret, da beholder jeg den nok, trods al modsigelse, med mindre, hvad jeg ikke frygter for, sandhed skulde fåe i sinde at modsige sig selv ͻ: gjøre sig selv til løgn.
hvad grund jeg, som præst, har til at ønske, at både gamle og unge vilde lade bibel og christendom skee ret, og smukt bøie sig derunder i alle  måder, behøver jeg neppe at sige, og skedte det, da fulgte eenighed og samdrægtighed, billighed og beskedenhed af sig selv; men, som dansk skribent, er det kun min overbeviisning om den historiske ordens fortræffelighed, og veemod over at både gamle og unge, ved bruddet derpå, tabe i historiens øine alt, hine hvad de har virket og disse hvad de kunde komme til at virke, kun denne overbeviisning, der afnøder mig ønsket om en nærmelse, skulde samme endog noget forsinke danner-folkets åndige udvikling, thi på denne bane kan man, når man kun immer gåer fremad, aldrig komme for silde, men let for tidlig til enden, og kun det folk, der gåer sagtest nåer målet.
spørger man, om jeg da mener strid kan undgåes, da må jeg svare nei, men det er gammelt dansk at føre udenlandsk krig, og ei, uden når man angribes, at blotte våben i fædrenelandet, det bliver daglig mere min lyst, og da nu historien har lært mig, at ingen synd er dannemænd meer unaturlig, end at bære avindskjold mod fædrenelandet, så troer jeg, at al egenlig krig mellem ret danske folk både kan og bør undgåes. danmark har aldrig havt mangel på glubske fiender, og vil vi forsvare vor historie, skal vist heller ikke for fremtiden fattes os på leilighed enten til at øve eller  vise vore kræfter i sandheds tjeneste, thi ikke blot tydskere og svenskere har vi da at bekæmpe, men selv stærke og stolte blodsforvandte: nordmænd at overvidne på modersmålet. vi have ikke blot hine modstandere omkring os, men iblandt os, thi vi have kloge slægter af fremmed byrd, hvis tale noksom viser, at de lærde vort modersmål: meer for at bekæmpe end for med os at uddanne det, at de indblandede sig i vor historie: meer for at afbryde end med os at fuldende den.
det er derfor min mening, at alle danske boglærde, som have hjemlet sig ret til at tale med, alle danske, siger jeg, og mener dermed alle dem, men kun dem, der holde dannemarks historie i hævd og ære, at de burde forene sig om at holde indbyrdes fred og ståe hinanden bi i kampen mod alt hvad der i literaturen er udansk og dermed uhistorisk. jeg troer det lod sig gjøre, uden at nogen af os bortgav det mindste af hvad vi troe, hører en anden ͻ: sandhed til thi hvad vi finde udansk hos hinanden, har vi leilighed nok til at bekæmpe der, hvor det har hjemme, og er vi ret danske, da ansee vi ikke en misbilligelse af vor egen uforgribelige mening for en krigs-erklæring.
alt udansk og uhistorisk i friskolen skulde vi bekæmpe, hver på sin måde, og med de våben  han bedst kan håndtere, men hvad der mest åbenbar og unægtelig er udansk, skulde vi bekæmpe i forening, som forfattere af et tidsskrift, der kunde hedde hvad det skulde, men skulde være som et vagt-tårn på historiens åndelige danne-virke.
først og fremmerst skulde vi der bekæmpe den aldeles udanske og uhistoriske selvklogskab, næsviished og uforskammenhed, som en deel af ungdommen troer sig berettiget til, men hvorved den kun, som fjellebods-gjøgler, stræber at afdrage læsernes opmærksomhed fra alvors-tale, spilder sin egen og læsernes tid, og udrykker de fjer, der måskee engang kunde blevet vinger, af barnagtig lyst til med store bogstaver at skrive sit navn i et blad, hvorpå den indbilder sig: det i øieblikkets rendesteen, hvori det synker, kan seile til månen.
dernæst skulde vi af al magt bekæmpe den aldeles udanske og slet tydske høitravenhed, spillen med konstord, og spillen under maske, som blandt de yngste er den høieste mode, og finder understøttelse hos adskillige af de ældre. hvad danske folk skal have godt af, for hoved og for hjerte, må siges på ret dansk, og må kunne siges derpå, når vedkommende ret veed hvad de vil sige; og hvad danske folk ei kan have godt af, fåer være hvad det er, men er naturligviis ikke for danske folk, og bør  da i al fald ei skrives i bøger man kalder danske. fremforalt bør hvad der udgiver sig for philosophie, være skrevet på ret reent og ordenligt dansk, thi deels er vi danske lidt langsomme af begreb, deels kommer det i philosophien ret an på at mærke ord, og endelig må, hvad der vil forklare det dunkle i det mindste være tydeligt.
end videre skulde vi bekæmpe den indbildning, at når man har et opvakt hoved, behøver man ei at lære noget, thi det er gammel dansk, netop at sætte de opvakte hoveder til bogen, og kjød-hovederne til at kjøre plov, eller i det høieste blot til pennen.
fremdeles skulde vi bekæmpe det galenskab: at ville med fornuften overflyve erfaringen, og philosophere i luften, eller at tilsidesætte menneske-slægtens historiske erfaring, og sætte sin egen isteden, som noget der skal kunne forklare mennesket, altså den hele historie, hvorved vi da skulde fåe det utroelige syn, at philosophien på eengang blev en spå-dom eller for-dom om det uvordne og tillige sammes forklaring, og det altsammen efter eet menneske-barns hoved.
dog, jeg vil ikke her udmale min lyse drøm om en forening til at fremme og forsvare dansk videnskabelighed, thi, skjøndt jeg håber at opleve  dens begyndelse, synes den, efter det attende århundredes jule-mærker, dog end at være fjern. sålænge nemlig enten græsk eller romersk, engelsk eller fransk, tydsk eller hvilkensomhelst anden folke-dom skal gjælde for christen-dom, da må den naturligviis også gjælde for viis-dom, og jeg veed jo vel, at her ståer skille-rummet mellem vor tids danske boglærde, som hindrer enhver kraftig forening, og fremforalt nøder mig til at ståe ene. vel skulde man synes, at danske, hvis folke-dom er kun beskedenhed, og hvis hjertens-lyst er hjertelig sanddruehed, jævnhed, kjærlighed og klarhed, at de aldrig kunde foretrække nogen af verdens vise mesteres tale for christi og hans apostlers egen, mageløse, og visselig, det kan ei heller med fuldberådet hu nogen dannemand, men lade sig overtale, overråbe og forknytte af smigrende franskmænd, støiende engellænder og spidsfindige tydskere, det kan vi lettelig, når vore skjøde-lyster have rokket troen, svækket tilliden og kjølnet hjerte-dybet; det er skeet, og det var intet under, om derpå aldrig rådtes bod det er tvertimod et forunderligt jertegn, om det hændes, og kun fordi sande jertegn vises, ei når man finder dem rimeligst, men når man anseer dem for umuelige, kun derfor tænker jeg mangen gang, et så dant kunde skee i morgen. imidlertid er jeg dog ikke slet så overtroisk, som man tænker, og veed ret godt: at jertegn med hjerter skee vel i det skjulte, men aldrig uforberedte, ja at et historisk jertegn aldrig skeer, uden når det ventes stærkt, vel ei af de fleste, men dog af de bedste.
at nu det jertegn, som igjen kunde forene alle danske til en sammenhængende og livlig stræbsomhed, efter kaldets og evnernes mål og måde, at det måtte skee jo før, jo heller, det må være et helligt ønske, som brænder til fædrenes livsalige admindelse i hver danne-mands og danne-kvindes bryst! alt hvad vi kan kalde det personlige ͻ: det naturlig modsatte hos os, vilde vi jo gjerne opoffre på kjærligheds bud, som altid fordrer den opoffrelse, og fandt vore fædre, på jyllands heder og rundt på dannemarks øer, trods belte og sunde, trods mangehånde forskjel, villige dertil, ja, hvem er dansk, som ikke føler, at det var talt af danmarks hjerte, da skjalden sang:
– mænd kan vorde vrede,
               men ærlig mand er snart tilrede
               at byde ærlig mand forliig.
                gode mænd kan vorde vrede,
               dog har de lede
               til fjendtligt sindelav;
               hvo sin næste hader,
               selv sig skader,
               kun fanden har sin fryd deraf!
hvad der, trods al naturens forskjel, har, hvem veed i hvormange år-tusinder, forenet dannemænd, er ene den forunderlig dybe følelse, at de i hjertet var hinanden næst, og at de havde en og samme længsel tilfælles: længselen nemlig efter en sand og sød, en salig hvile, som lod hjertet frydfuld glemme dagens møie og besvær. denne dane-folkets historiske længsel nedsank vel hos mange, og undertiden hartad hos alle, til en dårlig tragten efter dovne dage og et lystigt levnet, ja hensov bogstavelig hos mange, men altid, som ved et jertegn, oprandt og steeg den dog på nye, der faldt som skjæl fra dannemænds øine, de såe at den rette hvile er hverken i søvnens skjød, i vellystens arme eller i noget som forgåer, men at den må vindes ved levende kamp for det sande, det ædle, det store i samfund, og at kun i den kæmpende længsel, der oplives og opholdes ved et hjerteligt stalbroderskab, kun deri findes den livsalige forsmag på hvilen, som alt her i støvet  kan times. da sønderrev ved stærkodders sang altid frodes hildede søn de uværdige bånd, sammenkaldte med luren sin faders gråhærdede kæmper, bad dem tage deres sønner ved hånden og ilede så ud til nye bedrift: til kamp mod danmarks fiender.
spotte mig nu kun hvo som vil, fordi jeg, veemodig ved synet af den sørgelige skilsmisse, og i følelsen af min redebonhed til at opoffre alle personlige hensyn, ja, alt hvad jeg tør kalde mit for danmarks bedste, byder hver ærlig dannemand blandt de boglærde hånd, og beder dem gjøre fælleds sag med mig, såvidt vi er enige: for alt hvad vi finde ægte dansk, og mod alt det modsatte i dannemarks friskole. spotte mig hvo som vil! thi han er ikke dansk, og at kunne bære de fremmedes spot har danmarks historie lært mig, er dannemænds ære! tål-mod er det ypperste mod, sagde fordum rolv krage!

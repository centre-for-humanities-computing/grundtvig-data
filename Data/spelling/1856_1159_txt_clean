(n. f. s. grundtvig).
det er nu hele tredive år siden, det lys gik op for mig, at det hverken er eller kan være nogensomhelst skrift, hellig eller søgn, men ene og alene “troens ord i vor mund” den mundlige, lydelige, offenlige troes-bekiendelse ved dåben efter vorherres jesu christi egen indstiftelse, som udtrykker, og har ligefra begyndelsen udtrykt, og skal til verdens ende udtrykke, den uforanderlige, for alle christne fælles christne tro, hvorpå vi døbes i faderens og sønnens og den helligånds navn; og det gåer nødvendig med alt virkeligt lys, ligesom med solen og månen, der, når de er stået op, bliver ved at skinne deres tid og giøre deres pligt, uden at bryde sig det mindste om, at alle de blinde, og alle de, der med flid lukke øinene, har både ret i og ret til at sige hvad sandt er, at de seer det ikke. vistnok måe vi aldrig glemme, at alt åndeligt lys i denne verden, selv det allerklareste, er at ligne ved sol og måne bag sky, så det åndelige lys har altid mange hindringer som skyer at giennembryde, men dette giennembrud af sandhedens ord, som er det åndelige lys, kan naturligviis ikke skee med en pen, og det er just ret soleklart, at man umuelig med skrift kan bevise, at ordet af hjertet i munden er noget ganske andet og ypperligere end ordet i  pennen og på papiret, så det høieste, nogen skrift i denne sammenhæng kan bevise, det er sin egen åndelige afmagt, hvoraf da følger med nødvendighed, at har det åndelige ord øvet noget åndeligt storværk, da kan det ikke have været ved at ståe på papiret, men må have været ved levende at gåe fra mund til mund, så at vil vi have noget velgrundet håb om, at det åndelige ord nu og herefter skal øve noget åndeligt storværk på jorden, da måe vi bære os ad, ligesom vi læser, apostlerne bar dem ad på den store pindsedag, og siden, sålænge de havde ordet at føre, så vi måe lukke vor mund op og udtale hvad vi selv troer og hvad vi har fornummet kraften i og virkningen af, med det håb, at dette troens ord i vor mund og i vort hjerte derved gjennem øret skal bane sig vei til vore tilhøreres hjerte, og der finde den samme tro, som det har fundet i vort hjerte, og føde den samme bekjendelse på deres læber, som det har født på vore læber. når det er lykkedes, da kan vi vist nok, forsåvidt som vi er udrustede også dertil, efterligne dem af apostlerne, som enten skrev op hvad der var skeet i “tidens fylde”, eller skrev breve til dem, der havde hørt og troet ordet, og en sådan skrift kan altid for dem af de troende, som har lært at læse og virkelig læser det, meer eller mindre være til oplysning og stadfæstelse, opbyggelse og trøst, men da måe vi også huske, at det er ikke de vantroe, men de troende, vi skriver for og skriver til, så vi hverken giver os mine af at prædike på papiret, eller mine af at giendrive ordets modstandere med pennen, hvorved vi kun trætte de  troende og binder byrder til dem, som de fleste slet ikke kan bære.
så skriver jeg da også her kun for og til de christelige læsere, som selv er døbte på den tro, vi alle ved dåben bekiender os til, og som finder det klart nok, at den tro, som alle de, der hidtil er blevet christnede og døbte efter herrens egen indstiftelse, har bekiendt sig til, det er også den eneste fælles, almindelige og uforanderlige christne tro, som tilligemed den tilsvarende troes-bekiendelse i det guddommelige troes-ord, der udtrykker troen, er og må være den eneste urokkelige grundvold for vores og hele menighedens levende christendom.
så forudsætter jeg det da som en afgjort sag mellem mig og mine christelige læsere, at vor troes-bekiendelse ved dåben, således, som den lyder allevegne i christenheden, hvor den ikke beviislig er blevet forandret, den er, hvad den kalder sig: den ægte, apostelige troes-bekiendelse, lige gammel med troen, dåben og menigheden, og må hos alle christne være ligeså uforanderlig som troen og dåben, menigheden, herren og ånden.
mellem os er da spørgsmålet kun, hvad det er for en tro, denne vor bekiendelse udtrykker, og hvad denne troes-bekiendelse ved dåben, i sin uopløselige forbindelse med “forsagelsen”, fører med sig og skal udrette hos os, og derpå skal jeg stræbe med pennen at pege så tydelig som mueligt, medens jeg må overlade til ånden og munden og menigheden selv at giøre oplysningen levende og frugtbar.
så er da vor troes-bekiendelse, ikke som en bogstav-skrift på papiret, men som et sandfærdigt ord i de troendes mund, det lyslevende udtryk af hele det christi evangelium, der er en guds kraft til frelse for hver den, som troer hvad vi ved dåben bekiender, thi det følger af sig selv, at der ingen anden tro kan behøves til synds-forladelse og gienfødelse end den tro, hvorpå vi døbes med synds-forladelse og gienfødelse, så at hvem, der kræver en anden grund-tro af os, han prædiker også et andet evangelium, som er hans eget eller fjendens, ikke vorherres jesu christi evangelium.
derfor kan vi umuelig indrømme, at der i vor troes-bekiendelse ved dåben skulde fattes enten lidt eller meget af hvad et menneske må troe, for at være en sand christen, og for i dåben med synds-forladelse at gienfødes af ånden til det nye menneskes, vorherres jesu christi liv og levnet, medens det er noget ganske andet, at der godt kan være noget, som det ugienfødte menneske ikke kan troe, og som derfor vor troes-bekiendelse ved dåben ikke udtrykker, men som dog alle troende og døbte, benådede og gjenfødte, mennesker vil komme til at troe, som tilfældet klarlig er med herrens ord til os ved hans bord med den hellige nadver, som er kiødets sands så uudståelige, at kun de gienfødte af ånden kan med sandhed sige, de troer derpå.
denne christelige grund-sandhed, at vor apostelige troes-bekiendelse ved dåben udtrykker alt hvad vi alle nødvendig må troe for at være sande christne, og at der af sande christne ikke må kræves nogen ny tro, undtagen den tro på indstiftelsens ord ved  nadveren, som alle værdige giæster ved herrens bord nødvendig må have, denne christelige grund-sandhed udelukker vist nok på ingen måde den kiends-gjerning, at den christne menighed har en hellig skrift, som er meget troværdig, og som kan giøre sine christelige læsere, der har den helligånd, fastere i troen, vissere i håbet og klogere på guds råd og guds veie; men den christelige grund-sandhed om troes-bekiendelsen ved dåben udelukker nødvendig ikke blot alle papistiske troes-artikler, men ligeså fuldt alle boglige og boglærde, såkaldte bibelske og skriftkloge, indvendinger mod troes-bekiendelsens almeen-gyldighed og fuldstændighed, så at ingen skriftklog, ingen præst, ingen biskop, ingen pave, ingen apostel, ingen engel fra himmelen, må kræve nogen anden tro og bekiendelse af menigheden, eller udelukke noget menneske af menigheden, uden hvem der beviislig har fornægtet eller gienstridig modsiger troes-bekiendelsens eller dåbs-pagtens tydelige ord. enhver afvigelse herfra giør nemlig åbenbar menighedens tro usikker, giør menighedens lærere til troens herrer og indvikler menigheden i alle de skriftkloges uundgåelige trætter om den hellige skrifts oprindelse, ægthed, omfang, indhold og forklaring, lutter indviklede spørgsmål, hvorom kun meget få christne kan have nogen velgrundet overbeviisning, og som ingen christelig sanddru skriftklog i tidens løb kan påståe, han kan give ufeilbarligt vidnesbyrd om, eller giøre soleklar rede for.
når vi nu nærmere betragte vor troes-bekiendelse ved dåben, som det korte, men dog fuld stændige grund-begreb af den christne tro, da seer vi strax, at ligesom den lærer os, hvad det er for en “fader” og “søn” og “hellig ånd,” i hvis navn vi døbes med vorherres jesu christi dåb, således åbenbarer bekiendelsen den eiendommelig christne tro, at den eneste sande gud, himmelens og jordens skaber, som haver alt at råde, han er en virkelig fader, så at både har han virkelig en søn, og er så vidunderlig kiærlig en menneske-fader, at han lod sin eenbårne søn blive et virkeligt menneske-barn, med navnet jesus (frelseren) christus (den salvede), og lod ham lide pine og død på korset, men opreiste ham igien fra de døde, optog ham til himmels, satte ham ved sin høirehånd, og vil lade ham dømme levende og døde, og at gud-fader endelig lader sin helligånd altid og allevegne skabe, opholde og hellige en christen menighed, som i helligt fællesskab har synds-forladelse, kiøds-opstandelse og evigt liv.
dette er jo vist nok det samme, som vi christelige skriftkloge altid har stræbt at lægge ind i det bekiendte skrift-sprog: så elskede gud verden, at han hengav sin eenbårne søn, for at hver den, som troer på ham, skal ikke fortabes, men have det evige liv; men da skyldte vi menigheden både beviset for, at dette skrift-sprog var en ægte opskrift af vorherres munds-ord, og beviset for, at hvad vi lagde deri, havde vi ikke taget af os selv, men modtaget af herren. det første beviis kunde vi imidlertid slet ikke føre for den deel af menigheden, der havde høiest trang dertil og fuldest krav derpå: de umyndige og vankundige, og det andet  beviis lod sig kun føre ved at forudsætte og påvise troes-bekiendelsen ved dåben, der ingenlunde kan bevises eller forklares af skriftsproget, men beviser og forklarer skriftsproget, ved at sige det samme med hjemlede og klare ord, så man hører, både hvorfor gud elskede verden så høit, og hvem hans eenbårne søn er, som vi skal troe på, og hvad der skal menes med at troe på guds eenbårne søn til vor frelse, og hvor vi ved troen på guds eenbårne søn kan finde det evige liv.
dette er nu vel, hvor det levende forkyndes og udlægges, allerede blevet så indlysende, at neppe nogen, der enten vil være eller giælde for en christen, drister sig til at modsige det, men ligesålidt som vi, på de christelige enemærker, kan tåle nogensomhelst indvending mod vor apostelige troes-bekiendelses grund-christelighed og fuldstændighed, ligesålidt kan vi i menighedens skiød tåle nogensomhelst indvending imod troes-bekiendelsens reenhed og fuldkomne sandhed, så at enten det var jesu christi undfangelse ved den helligånd, eller hans fødsel af maria-mø, hans korsfæstelse og død under pontius pilatus, eller hans nedfart til helhjem, de dødes rige, hans virkelige himmelfart, sæde ved gud-faders høirehånd og hjemkomst til dommedag, eller noget andet ledd af troes-bekiendelsen, man vilde kalde uefterretteligt eller ubetydeligt, da måe vi blive ved vor urokkelige påstand, at “troens ord” i alle dele, ligesom i det hele, er en reen tale, som sølvet syv gange luttret, og at ingen fåer det christelige saligheds-håb, uden han bygger det på den tro, heel og holden,  som den christne troes-bekiendelse udtrykker, enten han så kan eller ikke kan giøre sig selv og andre rede for, hvad der er grunden til hvert enkelt udtryk i den rene tale.
dette er den ene side af sagen, men på den anden side måe vi, som kalde os christi sendebud, og som jo skal meddele menigheden al den oplysning i troen, som ånden, ved skriften eller på anden måde skiænker os, vel vogte os for at giøre vore oplysninger enten om troes-bekiendelsen i det hele eller om dens enkelte ledd og dele til troes-artikler, og det er klart, at netop, når vi er fast overbeviste om, at de oplysninger, vi give, er ikke vore egne, men den helligånds, da kan vi godt nøies med den vished, at den helligånd, der ikke blot er vores, men troens og hele menighedens ånd, vil hos alle vore troende tilhørere give sine egne oplysninger medhold og vidnesbyrd.
således skal vi da, til fri benyttelse af dem, der troer hvad vi alle bekiender, især oplyse, at gud-fader udtrykkelig kaldes “himmelens og jordens skaber”, fordi mennesket må ikke troe på nogen anden gud end sin og hele verdens skaber, så det må være alle vitterligt, at den gud, på hvis faderlighed vi, som christne, lægge særdeles og mageløs vægt, er ingen anden end den eneste sande gud og skaber. vil man desuagtet beskylde os for afguderi, fordi vi tilbede sønnen og den helligånd tilligemed faderen, og fordi evangeliets prædikanter og vore hellige skrivere altid har kaldt både sønnen gud og ånden gud, da er troes-bekiendelsen dog lige ulastelig, og menigheden  har kun at svare for tilbedelsen, som flyder af det guddommelige fællesskab mellem faderen og sønnen og den helligånd, som dåbs-ordet åbenbarer, medens det bliver de christelige skriftkloges egen sag at forsvare deres brug af guds-navnet, som dog vist er meget forsvarlig, forsåvidt vi bedre end han, der skrev den såkaldte athanasianske bekiendelse, stadig har havt den gyldne, apostelige rettesnor for øie, at om der end omtales guder både i himlen og på jorden, som der er mange guder og mange herrer, så har vi dog kun een gud-fader, af hvem alting er, og een herre jesus christus, ved hvem alting er. denne rettesnor vil da også herefter ståe klarere for os og giøre sig langt mere giennemgribende giældende, da vi har opdaget, at ordet “almægtigste” i vor danske troes-bekiendelse om faderen, ligesom “omnipotens” i den latinske, kun er en nødhielp, i mangel af et eget navne-ord, svarende til det græske “pantokrator”, som betyder ham, der på mageløs måde har alt i vold, og kunde vel bedst i bekiendelsens sammenhæng fordanskes ved “over-herren”. vi er da også så heldige, at det danske “tre-enighed” langt bedre end både det latinske “trinitas” og det græske “trias” lader sig bruge til at udtrykke den guddommelige trilling-bevidsthed, som vi med et fremmed og tvetydigt konstord pleier at kalde “de tre personer i guddommen.”
denne er den første og store oplysning vi har at give om troes-bekiendelsen og dens rette brug, til at drage grændsen mellem herrens egen lær dom, som er troens grund, og vores christelige lærdom, der, selv når den aldeles faldt sammen med apostlernes lærdom, ikke er troens grund, men troens befæstelse af den helligånd på den urokkelige grundvold, som apostelen skriver, at jesus christus er selv den eneste forsvarlige grundvold, hvorpå der kan bygges, enten (som apostlerne bygde) med guld og sølv og ædelstene, eller (som paverne og vore skriftkloge har bygt) med træ, rør og strå, der fortæres i skiærs-ilden, men det må ikke forundre eller forarge os, at det vil gåe seent med denne oplysning, da forskiellen mellem herrens egen og apostlernes lærdom nys er blevet misbrugt til at formørke alt, som om christendommen igrunden slet ikke var christelig, ikke var vorherres jesu christi egen lærdom. vi var vel selv aldrig kommet til dette lys, når ikke ånden havde lagt os på hjerte, at vi jo alle, ligesom apostlerne, måe have ord af herrens egen mund, hvorpå vi kan kiende hans ånd fra vor egen ånd og fra alle vildfarelsens ånder!
den anden hoved-oplysning, vi skal give om troes-bekiendelsen og dens christelige brug, er, at guds eenbårne søns navn “jesus christus” skiøndt det er uforanderligt på alle tungemål, må dog sammensmelte med de ord på vort modersmål, som for os levende udtrykker “frelseren” og “den salvede,” da vi først derved kan fåe den følelse, at jesus christus svarer til sit navn, er virkelig hvad hans navn skal udtrykke. derved oplyses det da også, både at frelsen har sit levende udtryk i troes-bekiendelsens “jesus,”  så det var som frelser guds søn blev født, døde og opstod, og at navnet christus (messias) i troes-bekiendelsen er det levende bånd mellem den gamle og den ny pagt. men skiøndt det følger af sig selv, at åndens skriftkloge redskaber hertil knytter mange oplysninger både om frelsens og gienløsningens beskaffenhed, og om rigdommen i christus-navnet og salvelsen af gud, som christus deler med alle sande christne, så vil de dog ikke, så måe vi dog ikke giøre nye troes-artikler af sådanne oplysninger, men skal lade menigheden fatte deraf hvad den kan og vil, lade den tage, hvad den kan bære.
den tredie hoved-oplysning om troes-bekjendelsen og dens christelige brug, er den, at den helligånd, på hvem vi bekiender tro, og i hvis navn, tilligemed faderens og sønnens, vi er døbte, det er den helligånd, ved hvem guds eenbårne søn, som jesus christus, er undfanget og født af maria-mø og at hvad der i troes-bekiendelsen er føiet til hans navn, det er hans gierning og virkning, hvorpå han skal kiendes, ligesom faderen på verdens skabelse, og sønnen på sit jordiske levnetsløb, så vor tanke om den christne menighed og det christelige menigheds-liv bliver kun levende ved troen på den helligånd, som faderens og sønnens selvbevidste ånd og menighedens livs-kraft. hertil hører nu vist nok hele den videre oplysning om menighedens skabelse ved troen og dåben, og om det hellige fællesskabs dannelse ved bønnen og nadveren, og endelig om ånd og kiød, om synd og nåde, liv  og død, og tid og evighed, men her giælder det atter, at disse oplysninger ikke må giøres til troes-artikler for menigheden, men overlades til fri brug for ånden og menigheden.
den fjerde hoved-oplysning om troes-bekjendelsen og dens christelige brug, er, at den, heel og holden, tilligemed forsagelsen i dåbs-pagten, må tages og troes som ord af herrens egen menneske-mund, da dåben ellers umuelig kunde være herrens egen indstiftelse, hvortil det ligeså nødvendig hører, at han har foresagt apostlerne dåbs-vilkåret som han har foresagt dem døbe-ordet, der ei engang kan kiendes for christeligt uden i uopløselig forbindelse med det troens ord, som lærer os, i hvilken faders og søns og helligånds navn, det er, vi døbes. til denne hoved-oplysning kan og skal vi vist nok knytte al den oplysning, vi kan give om forholdet mellem herren og ånden, om apostlernes og alle ordets tjeneres og hele menighedens forhold til begge og igiennem dem til faderen, som vil tilbedes i “ånd og sandhed”, det er lyslevende i sønnen og ånden; men disse oplysninger, som i tidens løb måe falde mere eller mindre uklare, måe vi ingenlunde sammenblande med de hoved-oplysninger, der både kan være klare for alle, og som er aldeles nødvendige for at kunne levende tilegne sig troen og dåben, og fatte det evige livs håb i vorherres jesu christi navn.
det samme giælder naturligviis om de oplysninger, vi kan og skal give om de enkelte ledd af troes-bekjendelsen, som erfaring har lært, indvortes og udvortes er mest udsatte for misforstand, tvivl  og indvendinger, at vi også der må skielne så skarpt som muligt, mellem den almeengyldige hoved-oplysning, der udgåer fra troes-ordet selv, og de oplysninger, som komme andensteds fra, og sådanne ledd er da de om herrens “nedfart til helvede” og “sæde ved faderens høirehånd,” og om “kiødets opstandelse.”
hoved-oplysningen om disse ledd er nu den, at de måe tages og troes i den mening, som ordene giver, så menigheden må slet ikke tåle nogen indvending derimod af sine skriftkloge, til hvis troes-bekiendelse, såvelsom til hele menighedens,delvis fremhævet i a disse ledd høre, og må have hørt fra begyndelsen, enten de så findes opskrevne eller ikke, og enten man tidligere eller senere, hist eller her, har vovet at udelukke eller forandre noget af dem.
den videre oplysning er imidlertid først den om “nedfarten til helvede” og “sædet ved faderens høirehånd,” at det ligger i sagen selv, at vi ikke kan giøre os nogen tydelig forestilling enten om “himlen eller helvede,” men kun om jorden og hvad der skeer på den, så en tydelig forestilling enten om “nedfarten” eller om “høisædet” skal vi aldrig prøve på at give menigheden og endnu mindre kræve af den, men vi kan og skal oplyse, at ved nedfarten til helvede ifølge ordet “inferi”, som bruges i latinernes, og ordet “hades” som bruges i grækernes troes-bekiendelse, må tænkes på “de dødes rige” i det hele, både med hvad der kaldes “hvilestedet” og hvad der kaldes “pinestedet”, og at vi skal huske, at alt hvad der i troes-bekiendelsen siges om vorherre  jesus christus, det siges om ham som frelser, så vi måe tænke, at frelseren kom åndelig til de afdødes sjæle, og prædikede ikke loven, men evangelium for dem. denne oplysning finder, som erfaring har lært, for øieblikket megen modsigelse, men det må ligeså lidt afholde os fra at give den, som friste os til at giøre en troes-artikeldelvis fremhævet i a deraf, det skal kun drive os til at være desmere opmærksomme på hvert ord, vi siger derom, og til at giøre det ret indlysende for menigheden, at enten måe vi forudsætte evangeliets prædiken for de døde, der ikke har hørt det i levende live, eller vi måtte, hvad guds kiærlighed aldrig tillader, frakiende dem alt håb om frelse, thi at giætte på en frelse uden christi evangelium og tro derpå er for christne så klar en selv-modsigelse, at vi med mindste oplysning umuelig kan giøre os skyldige deri.
om vor himmelfarne frelsers sæde ved faderens høirehånd har vi egenlig ikke og kan neppe have nogen anden oplysning at give, end den herren selv gav, ved at lægge vægt på davids-sangen: herren sagde til min herre: sid ved min høirehånd, mens jeg lægger alle dine fiender under din fodskammel, thi det følger af sig selv, at udtrykket “høirehånd” må tages billedlig, da talen ei er om en jordisk, men om en himmelsk høirehånd, hvori faderen har sin styrke, altså om den helligånd, som er kraften fra det høie, så menneske-sønnen, christus, har ånden til sin tjeneste også i egenskab af menneske-søn.
hvad nu endelig “kiødets opstandelse” angåer, da seer vi af apostel-brevene, at dette ledd af troes-bekiendelsen tidlig er blevet forkastet eller dog betvivlet og bestridt, til fristelse og forargelse i menigheden, men at apostlerne lagde netop samme vægt derpå som på leddet om frelserens opstandelse, så de to ledd må ståe og falde med hinanden. dette er hoved-oplysningen, vi herom har at give menigheden, med den alvorlige formaning, aldrig herefter at tåle den ombytning af “kjødets” med “legemets” opstandelse, som desværre hos os længe har fundet sted, thi vel meende man hos os neppe noget ondt dermed, men da vi veed, at vantroen har søgt og vil fremdeles søge skjul under det mere ubestemte ord “legeme”, som om det ikke var legemet af “kiød og been” der taldes om, så må der i troes-bekiendelsen holdes fast på udtrykket “kiødets opstandelse” både for herrens skyld og for menighedens, der ellers vil besviges for det evige livs håb i hele dets åndelige og legemlige fylde. hertil skal vi naturligviis også knytte al den oplysning, vi har, om forholdet mellem ånd og kiød hos mennesket i guds billede, som det klarlig viste sig hos den menneske-søn, vi tilbeder: vorherre jesus christus, og skal endnu klarere vise sig på de sidste christne, der oplever herrens hjemkomst til menigheden og skal, uden mellemkommende død, legemlig fornyes og forklares, så deres støv for evig er en velbehagelig bolig, et fuldkomment redskab og et soleklart speil for guds ånd; men al denne stigende oplysning må overlades til  den fri tilegnelse, som vi er sikkre nok på, kan ikke udeblive, hvor den ånd råder, som udgåer fra faderen for at herliggiøre sønnen på jorden!

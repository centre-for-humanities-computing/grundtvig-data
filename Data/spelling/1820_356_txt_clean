hil dig, borg fra bedre dage!
               givet blevst du gud i vold!
               derfor dine høie tage,
               under daners gamle skjold,
               medens, offrede til døden,
               slotte styrted trindt om øe,
               skinner end i aften-røden
               over bøg og blanken søe!
end det gamle brude-belte
               yndig blåner om dit liv,
               siger: det var søn af helte
               som dig fæstede til viv!
               tusindfarvet, skiønt omslynger
               blomster-krandsen dine hår,
               klarlig dig dens duft forynger,
               i et blidt sølvbryllups-år!
tårnet blevst du over voven,
               fast, med svar i skjoldmø-bryst
                på hvad høit der lød i skoven,
               som for alvor, så for lyst;
               blev nu hæs din klare stemme?
               blev du døv for gammens lyd?
               vil i dag dig selv du glemme:
               nægte svar til høitids-fryd?
dem, som dit sølvbryllup gjorde,
               som foryngede din glands,
               så igien du kom til orde,
               gienfødt under blomster-krands,
               vil på deres du ei svare
               renter af din høie giæld:
               ei med blomst og klang bevare
               deres gunst for gissel-feld!
jo, du venlige kiærminde,
               kyst, i fem og tyve år,
               af en ædel mand og kvinde,
               ømt i sommer, som i vår,
               selv når deres lokker gråne,
               når, gid seent! de see dig ei,
               dem til ære vilst du blåne
               sødt ved daners adel-vei!
ak! de kiære er ei hjemme!
               du forstummer kun af sorg,
               tænker: de kan ei din stemme
               høre til augusten-borg!
               over bølger som alt isne
               blomster sende tørst du ei:
               frygter for, de skal henvisne
               på den lange vinter-vei!
arme borg! din sorg mig tvinger
               tåren halvt i øiet frem;
               jeg dig låner røst og vinger,
               far i herrens navn med dem!
               bedre røst der er i skoven,
               vingerne er og kun små;
               flagre dog du over voven
               kan med nyn, og målet nåe!
giør dig klar! det er alt silde.
               far kun, som du for mig ståer,
               skabt til deilig at afbilde
               blomstrende sølvbryllups-år:
               med peer oxes gamle have
               og med danneskiolds den ny,
               svane-søe og borge-grave,
               bakke, bøg og kirke-bye!
glem ei dem du skiænked glæde,
               og hvis skiønsomhed du vandt!
               når de alle er tilstæde,
               ståer og jeg der midt iblandt.
               slåe en bugt! tag hjalmars-bøgen,
               fuglen med, som sang deri!
               snap en fjer af kæmpe-høgen,
               mens du iler ham forbi!
minder vågne skal til glæde,
               når du for de ædle ståer,
                 de igien med stammer spæde
               spøge i din urte-gård!
               ja, dem mindet skal forynge,
               så de føle, hånd i hånd,
               rosen-kiæderne indslynge
               sødt sig i kiærminde-bånd!
gløde skal de ædles kinder,
               høit det rørte hjerte slåe,
               medens perle-dugg nedrinder
               over blomsten himmelblå,
               medens christjan og lovise
               speile sig i perlen fiin;
               medens alle herren prise:
               hver for hjelm og perle sin!
ahne sagas mester-værker
               skal de, hvor, i nyfødt glands,
               om de gamle skjolde-mærker
               slynger sig en rosen-krands;
               lydt velsigne den kiær-minde,
               som skal knytte old til old,
               fastere hvert år forbinde
               olden-borg og danne-skiold!!
n. f. s. grundtvig.

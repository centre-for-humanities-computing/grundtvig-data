fra ghemen kom en hædersmand,
han havde nyt at bringe,
den tidende i daneland
flöi rundt på rygtets vinge,
at kommet var nu også hid
en mester af de sære,
som trykde sort på hvidt med flid
så tit det skulde være.
han holdt nu råd i kiøbenhavn
med alle dem, han kiendte,
hvad allerförst til fælles gavn
med flid han skulde prænte:
en rådte halvveis til latin,
en anden heelt og ganske,
en tænkte på lidt nyt fra rhin,
men ingen på det danske.
mens ivrig så de skifted ord,
og det for ören döve,
tilbyes kom broder niels fra soer,
sin lykke der at pröve;
lidt hovedkulds han trådte ind
til prænteren nykommen,
og trak et röget kalveskind
beskrevet op af lommen.
der rimet var om hedenold,
så godt, man kunde samle,
om kongerne fra dan og skiold
til christian den gamle,
det var så jævnt, det gik så glat,
at alle ægte danske,
som såe den bog og fik den fat,
fik lyst deri at granske.
rim-krøniken og prisen vandt
fra lærde mænd og klerke,
at af den vilde gåe galant,
det kunde gotfred mærke;
af prænte-konsten i vort land
det blev den förste gröde,
og atter ved en hædersmand
den nys stod op af döde.
thi vil det findes ret tilpas,
såvidt som jeg har mærket,
at tömme her et minde-glas
for mesteren og værket;
ei drikkes kan en bedre skål
af folk i fædrelandet,
end den, hvori vort modersmål
sin södme-kalk har blandet.
gid længe blomstre må i vang
den konst med frugter slige,
og prises höit med skialdesang
i hele danmarks rige!
da strömmer ud fra mund og pen
vort modersmål det söde,
og giennem öret ind igien
til frugtbarhed og gröde.
n. f. s. grundtvig.

en friskolelærer i jylland har om skole-gjerningen stillet to spørgsmål til mig, som han vel tror selv at have besvaret rigtig, men er derved blevet uenig med nogle af sine bedste venner og beder derfor mig besvare, så han vist kan vide, om jeg er enig eller uenig med ham. det første spørgsmål er, om ikke fri-skolen, som arbejder på at vække og nære folke-livet, er væsenlig forskjellig fra tvangs-skolen, der arbejder på at meddele og indskærpe en vis bogkundskab. det andet spørgsmål er, om ikke udenadslæsningen på ramse af troens ord er at tage guds navn forfængelig.
begge disse spørgsmål må jeg efter min fulde overbevisning besvare med jo, men da jeg tror, at man kunde trænge til at have denne vigtige, men endnu for det meste miskjendte sandhed lyslevende for øje, vil jeg prøve på at fræmstille folkelivets oplysning, som er folke-skolens øjemed, under billedet af et træ i skoven, som står vissent i vintertiden, men som man stræber at opfriske i sin oprindelige grøde.
et sådant træ svarer nemlig med sin rod, sin bul og sin top i en lignelse til vort folkeliv i oldtiden, i middelalderen og nyårstiden, og ligesom det kun er ved våren, det kan opfriskes og grønnes, således er det kun ved en vækkelse og virkning af den oprindelige livskraft, at vort forældede folkeliv kan fornys, så at når man i skolen kun lægger an på at indprænte os beskrivelsen af vore forfædres og især af fremmede folks levnetsløb og bedrifter, da kan folkelivet ligeså lidt vinde derved, som et træ kan vinde nyt liv ved at man opmåler dets rødders udstrækning og dets buls omfang eller ved at kline visne blade fast på de nøgne grene.
forskjellen mellem vore fri-skoler og de gamle eller ny tvangs-skoler er da ingenlunde hværken forskjellen mellem lidt mer eller mindre umage og lidt mer eller mindre kundskab eller lys og mørke, men den er som forskjellen mellem liv og død, der umulig kan forliges, men må strides, hvor de mødes, til den ene falder og forsvinder.
den fri folke-skole er da også kun blevet mulig ved troen på ham, der selv er livet og har overvundet døden for os, så i folke-skolen oplyses det, hvad kristendommen gjør for det timelige, ligesom det i kirke-skolen oplyses, hvad den gjør for menneskets evige liv. det må derfor ikke forundre os, at vi ligesåvel i folke-skolen som i kirken har dødbideriet imod os, og at vi derimod i folke-skolen kan have dem med os, som i kirke-skolen er stik imod os.

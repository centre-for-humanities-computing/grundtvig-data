der stander et træ på norges fjeld,
det groer og på dannemarks sletter,
med lys det smykkes til jule-kveld,
som hugen, jeg har, mig forjætter!
vi takke måe gud for vinter-grønt,
når bjelder i skoven kun lyde,
for hjertet er det dog aldrig kiønt,
når meer det ei har at betyde.
vi støbe af vox de kierter små
og sætte dem vittig på nåle,
dog, selv når konsten vi bedst forståe,
ei støbes den levende stråle!
vi fugle os giør med fjeder-ham,
og røster de fåe efter hånden,
men fugl i hånd er dog alt for tam,
og luft er kun lidt imod ånden!
hvo hjerte kun har for skue-spil,
med skinnet vel lader sig nøie,
 men meer hos dana ståer hugen til 
end hvad der kun stikker i øie!
så komme da med, hvo dybt i bryst
end savner den levende glæde! 
vi did vil reise, hvor liv og lyst 
i strålende glands er tilstæde!
det deilige land i øster-leed 
vel dybt sig bag tågerne dølger, 
dog did, o venner! en vei jeg veed, 
alt over de brusende bølger.
der ligger et skib i isse-fjord, 
i læ under venlige skove, 
en styr-mand haver det skib ombord, 
hvis liv kommer aldrig i vove!
der vaier i stavn et deiligt flag, 
som dannebrog er det at skue, 
men korset hæver sig, nat og dag, 
i glands af så lønlig en lue!
den snekke har bør mod vind og strøm, 
hvor styr-manden lyster at fare, 
 så her opfyldes den gamle drøm 
om dværgenes skib åbenbare!
den snekke har rum til folk i flok, 
såmange som helst det skal være, 
men skiøndt den aldrig fik byrde nok, 
kun småfolk den lyster at bære!
hver kæmpe derfor, som vil ombord, 
tiltales fra oven så fage: 
du kanst vel vade, du est så stor, 
han springer i vand til sin hage;
men kommer et barn i lede-bånd, 
da toner så kiærlig en stemme: 
kom, sæt, du lille, dig på min hånd, 
i paradis haver du hjemme!
så komme da, hvo til moder-bryst 
vemodig sig ønsker tilbage, 
for ret at bruge, med liv og lyst, 
de smilende, deilige dage!
vi frænder af muld måe vel forståe,
kun drøm er vor storhed i ånden,
så vågne måe vi, og vorde små,
om voxe vi vil efterhånden!
så lærde os han, der selv var stor,
ja, større end støv kan udtrykke,
og selv stadfæsted han klart sit ord,
da lille han blev os til lykke!
da lille han blev, da fik vi jul,
ja, da blev der glæde på jorden,
da stolthed tabde sit skalke-skjul,
det følde selv kæmper i norden!
sig skjuler det små i store ord,
men må jo sin dårskab begræde,
 da han, som ordet gjør evig stor,
sig skjulde i ringhedens klæde!
så komme da med, hvo jul har kiær,
og ønsker den største at ligne!   
os ånden vinker til pilgrims-færd,
de små vil han alle velsigne!
han fører os frit, på snekke sin,
alt over den brusende bølge,
og nok han haver af brød og vin
til hele det fattige følge!
han fører os frit til jøde-land,
og lærer os deilige sange,
der fjeder-hamme vi fåe på stand,
så aldrig kan tyrken os fange!
så fare vi fort til bethlehem, 
langt borte fra hedninge-vrimlen,
der i paulunet vi gåe til sem,
og see med hans øie til himlen!
da sender os gud et jule-træ,
som selv sig rodfæster i jorden,
og brat vi sande, med bøiet knæ,
at østen er bedre end norden!
her stander, for gran, en palme skiøn,
omkrandset af roser og ranker,
den er så faver, så liflig grøn,
som bøgen i dannemænds tanker!
der sidder et lys på hvert et blad,
det sidder slet ikke på nåle,
man på den klarhed kan see sig glad,
thi det er en levende stråle!
der sidder en fugl på hvert et blad,
i paradis have de hjemme,
 dem hjertet hører så barneglad,
de sjunge med menneske-stemme!
de sjunge hans priis, som over sky
udkvæder den evige psalme,
som nådig planted, til vext på ny,
i støvet en paradis-palme!
så sjunge de lys i fugle-ham,
og hjerterne hoppe så glade;
med ære dækket er støvets skam, 
med palmens de strålende blade!
så kom da hver søn af fredegod, 
hvem sandhedens lov er den bedste!
så kom hver dåtter af dannebod, 
som tro vil til kiærlighed fæste!
så sætte vi ud fra land så brat:
farvel nu, i trykkende byrder!
vi helligholde en jule-nat
med bethlehems troende hyrder!!
grundtvig.

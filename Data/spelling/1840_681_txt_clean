vor gud er salighedens gud og hos vor herre er udvei fra døden. ps. 68.
du var et fredens barn, som få;
som kun måske i danevang de findes;
et fredens barn, som klart dog såe
at uden kamp der ingen krone vindes,
og kunde dig ei med den lodd forsone,
at leve og gåe glip ad livets krone.
thi skyed du ei kampen hård
mod døden, livets grumme arvefiende,
med seiers-tegn på kirkegård
som om hver helt han kunde overvinde,
den goliath, som klapper stolt på kården,
og håner guds, den levendes, slagorden.
som david du i harnisk foer
og vilde skjold og sværd mod jetten føre,
men i de dybe kæmpespor
i rustning du ei frit dig kunde røre;
de fredens børn, som hade krigens bulder,
den aldrig bære kan på egen skulder.
thi løfte brat du brynjen af
og kæmpe-sværdet lagde du tilside
tog fast i hånd din hyrdestav
og lod i tasken glatte stene glide,
som du dem fandt, hvor bækken sært sig vinder,
og herrens stad til glæde gjennemrinder.
dig banded jetten ved sin gud,
og hørdes høit på ormene at kalde;
philister-hæren leer dig ud,
for den såe sværd og skjold og brynje falde,
men såe ei stenen i sin kæmpes pande,
ei dig omklædt med seiers-palmen stande.
det see kun de, som see ei feil,
kun englene, som om din seier kvæde,
og vi, som har det gåde-speil,
hvori sig selv betragter himlens glæde,
og i hvis bryst, når huult for lig det ringer,
af himlens harpeleg en gienlyd klinger.
vi see dig grandt med palme-stav
i seiers-dragten ved vor herres side,
som sprængde stenen ved sin grav
til slynge-våben for de små som stride,
til banesår for goliath den grumme,
som ei et hår kan på guds sønner krumme.
vi skal og om en liden stund,
trods ormenes og orme-drottens tanke,
blot ved et ord af herrens mund,
dig skue her i bedre våben blanke,
og høre dig den psalme høit udsjunge,
som selv i bånd dig leged på din tunge.
de see dig ei endnu, de små,
som verden kalder fader-moder-løse,
så klædt i sorg de måe vel ståe
og savnets tårer hulkende udøse, 
 dog snart de mærke skal, de har forældre,
som aldrig synke i de mørke kieldre.
de har en fader over sky,
hvis høire-hånd gjør store ting på jorden,
hvis hjerte har det bedste ry
fra øst til vest, fra syden og til norden,
og vil ei her, når ømme hjerter briste
for sødest faderlighed rosen miste.
nei, her i bløde hjerters land,
her vil gud-fader ret det åbenbare,
at sønnens roes om ham er sand,
så jorden fra sit dyb må himlen svare:
om end en moder glemme kan sin spæde,
du trøster altid dine små, som græde!
det vidnesbyrd i jesu navn
du også gav vor fader i det høie,
du børneven! hvis tunge savn
nu presser tåren af de spædes øie,
og dine små det skulde ei fornemme,
de har med dig hos bedstefader hjemme!
man siger vel med grund på jord:
til moder-ømhed findes aldrig mage,  
men lyve måtte jo guds ord,
om ei vi har en moder alle dage,
den ømmeste, som under solen smiler,
og i hvis skiød selv guds eenbårne hviler.
hun kaldes ret jerusalem
med fredens skiød midt under våben-larmen,
med “barnet, født i bethlehem,”
vi trykkes der så ømt til moder-barmen,
at selv når øine briste, læber falme,
vi høre kun vor moders aften-psalme.
i dette kirkens moderskiød,
vor herres ven! du lagde dine spæde,
der skal de finde hvilen sød
og lære, sorg forvandles kan til glæde,
og lære af guds egen søn, vor broder,
med himmelsk fryd at kalde kirken moder.
ja, her i dannekvinders hjem,
hvor moder-ømhed har sin bølge-vugge,
det komme skal for lyset frem,
hvor sødt det er på himlens sprog at klukke,
og at på kiærlighed en dannekvinde
er dog kun fattig imod guds veninde.
ja, som i gry en sommerdag,
det yndig lysner over sællands bøge,
så klares skal nu brat den sag,
at moder-kirken er ei pavens skiøge,
men er hans dronning, som på lysets throne
gav solen glands og himlens fugle tone!
syng du hans priis i engle-chor,
som herlig udvei har fra døden fundet!
sid du med æren ved hans bord,
du, som i jesu navn har seier vundet!
du seer i glands på sletterne histoppe
hvad her vi skimte kun fra bjerge-toppe.
vi boe endnu i dødens land,
hvor livet føles kun som dugg i dale,
dog spørges skal det over strand,
at himlens dugg kan jorderig husvale,
så lys og fred opgroe med fryde-sange
som engens blomster og som byg i vange.
det var dig skiønt at tænke på,
din lyst med sang af hjertens grund at melde,
den leve op i dine små,
med ungdoms kraft og strålekrandset ælde,
så her, hvor også glædes-tårer rinde,
dit navn må leve i velsignet minde!
og når vi om en liden stund
skal glade samles i de gyldne sale,
da skal vi ret af hjertensgrund
om moder-kirken og om dåben tale,
med liv og lys, med evig fryd og gammen,
lovsynge ham, hvis ord er ja og amen!
n. f. s. grundtvig.

må trykkes. i kjøbenhavns politieret d. 17de novbr. 1830. holm.
holm.
spørgsmålet om reformationens fortsættelse hørde for endeel år siden til de yndlings themaer (på dansk: liv-stykker) tilhørerne vel kunde blive kiede, men prædikanterne ei trætte af på allehelgens-dagene; thi ligesom man om de gammeldags præster ikke uden føie bemærkede, at når de lovede at behandle deres gienstand i korthed og enfoldighed, glemte de sædvanlig det første over det sidste, således var det unægtelig skaden hos de nymodens præster, som lovede at gjøre alting kort og godt, at de glemte det sidste over det første. nu vil jeg vel ingenlunde nægte, at snak har vi nok af, og at den snak, der har ingensteds hjemme, er altid lang nok; men derfor tør jeg dog ligefuldt mene, at hiin store vending i menneske-åndens historie, som vi med eet ord sædvanlig kalde reformationen, er noget så dybt, omfattende og følgerigt, at den korte proces dermed slet ikke duer, og at hvem der, efter en løselig betragtning, fortæller os enten at den bør gåe i stå, eller gåe videre,  giorde meget bedre i, at tie bom stille, til han havde lært, hvad det i grunden vil sige.
det kan her ingenlunde være min hensigt, udførlig at behandle det hele store spørgsmål, da det er kirke-reformationen, der for øieblikket må ligge mig, og alle christelige præster så tungt på hjerte, at selv om vi troede at kunne tjene verden med et godt råd i hvad den skatter anderledes høit, måe vi indtil videre lade den gåe sin skiæve gang, og hytte eller sprænge sig selv, som den kan bedst. jeg har derfor med flid indskrænket spørgsmålet til den lutherske reformation, som den der havde mest med kirken, og mindst med verden at skaffe, og når jeg alligevel forudskikker nogle vink, om den store soelhvers-tid i det hele, da er det enten blot fordi talen derved falder bedre og naturligere om kirkens uhr og time-glas, eller dog kun tillige fordi jeg, som historiker og som dansk, giør hvad jeg ikke kan lade.
hvad der, ligesiden jeg begyndte at fåe øinene op for de store optrin på verdens skue-plads, som noget ganske andet end dem enten på kongens ny-torv eller på vester-bro, især har slået mig ved blad-vendingen i det femtende og sextende århundrede, er den betragtning, at det ligesåvel i åndens som i legemets verden blev langt lettere at angribe andre, end at forsvare sig selv, og langt mere sædvanligt at rive ned, for at bygge op efter sit eget hoved, end at vedligeholde og forbedre det allerede bestående. det har desårsag immer siden været en farlig tid for alt, hvad der enten selv var fra ifjor, eller grundede sig dog på noget sådant, og ligeledes en farlig tid for alt, hvad der ikke klarlig, ved at slåe fra sig, kunde godtgiøre sin kraft.  men nu er vore stater og tunge-mål ligesåvel som den christne kirke fra ifjor, og vore dybeste følelser er med nødvendighed de dunkleste og mest værgeløse, og den ny retning har derfor været så revolutionær i menneske-livet, at nu næsten alt, hvad fædrene bygde, er sunket i gruus, og alle de dunkle men stærke bånd, der skabde såvel hvad vi kalde de naturlige forhold, som det borgerlige og det kirkelige samfund, ere, om ei brustne alt, så dog nær ved at briste.
tænke vi nu som rousseau, at både de borgerlige og kirkelige samfund er i grunden umenneskelige, og have giort langt mere skade end gavn, og at selv de såkaldte naturlige forhold mellem mand og kvinde i ægteskab og mellem forældre og børn, er tunge, unaturlige lænker, som hindre menneske-ånden i sin fri udvikling, og forurolige menneske-hjertet, see, da måe vi naturligviis juble ved at see den gyldne tid så nær, som opløsningen af alle samfund nu synes at være. men tænke vi kun med gru på en tilstand, hvori folk, med alle den ny verdens laster, som vi ingenlunde see er i aftagende, stræbde at tilegne sig al den rå tilstands vildskab og uregierlighed, da er det vist på den høie tid, at vi ret alvorlig betænke, om der ikke skulde gives midler til at forebygge, eller dog forhale opløsningen af kirke, stat og alt, hvad der kun ved fælles opoffrelse kan bringe fælles gavn, og sætte giensidige skranker for de enkeltes balstyrighed. da imidlertid nu erfaringen lærer, at det gåer med afgiorte tids-retninger, som med stærke strømme, der vel lade sig indskrænke, men ei afdæmme, så gives der åbenbar kun eet råd, som duer, i det man ret omhyggelig adskiller det væsenlige i hvad  man vil vedligeholde, fra alt andet, hvori foranderligheden er, om ikke ønskelig, så dog tålelig. derfor nødte revolutions-erfaringen selv de tøileløse franskmænd i forrige århundrede til at indsee, at foranderligheden af stats-forfatninger måtte have en grændse, skiøndt den de satte, ved at dele den lovgivende magt mellem de unges og gamles råd, lignede deres egen letsindighed, og bar frugter derefter. i det nittende århundrede er man omtrent blevet enig om, at i stats-forfatninger betrygges grund-fastheden bedst ved et adels-kammer, som det engelske over-huus, men uden at ville foregribe erfaringens dom herover, som snart vil falde, tør man dog nok påståe, at enhver ubestemt indskrænkning af foranderligheden, der bliver stor, liden eller ingen, efter nogle enkelte personers klogskab, mod og kraft til at bestemme og overholde den, er i en oprørt tid kun et nyt giærings-stof, så skal noget hjelpe, enten i det ene samfund eller i det andet, må det være en klar udvikling af hvad samfundet ståer og falder med, og som derfor under alle omskiftelser må være uforanderligt. kommer det ei dertil, eller findes der ikke da i samfundet villie og kraft til at bevare denne kierne, der er som hjertet i planten, og som bevidstheden i mennesket, da er et uopreiseligt fald uundgåeligt, da forgåer samfundet, som planten gåer ud og mennesket gåer fra samlingen; udvortes physisk magt afløser da al indvortes åndelig forbindelse, og tilstanden bliver en uophørlig vædde-strid mellem tøileløshed og voldsom undertrykkelse (anarchie og tyrannie) om hvilken der bedst kan fortære, og først tilintetgiøre det op løste samfunds bestand-dele, en vædde-strid, som den ormene i graven føre med forrådnelsen.
sålænge skolen (de oplyste) skatter varigheden af det kirkelige og borgerlige samfund, vil man snarere regne for meget end for lidt til det væsentlige, der må bevares uforandret; men når skolen, drevet og forblindet af egenkiærlighed, miskjender samfundets nødvendighed, trodsende på den overlegenhed, kundskab og forstand under alle omstændigheder synes at kunne hævde sig, da vil man enten forkynde samfundene åben feide, eller udgive et tomt blændværk for det væsentlige, der skal bevares, og således er det nu allevegne i den protestantiske deel af verden, der, som den meest udviklede og oplyste, ei alene må ansees for det egenlige menneske-hjem, men også beherske tanke-gangen hos de oplyste overalt. to ting have imidlertid de høilærde og velvise glemt, da de dog regnede på, at ingen forandring er så gal, og ingen forvirring så stor, at jo deraf er noget at lære, og at de lærvillige måe, trods alle omskiftelser, trænge til skolen; thi for det første glemde de, at coursen på alt åndeligt synker i samme forhold som den rå physiske magt gjør sig giældende, så jo meer man kan udrette uden kundskab og klogskab, og jo mindre man kan udrette med dem, desmindre bryder man sig naturligviis om at gåe i skole, og de glemde for det andet, at når forvovne kroppe finde sig narrede eller fordunklede af kloge hoveder, føler de sig endog stundum overlistet og krydset af de kloge, da veed de et langt nemmere råd derimod, end ydmygende underdanighed og kiedsommelig skole-gang, thi når man  blot giør de kloge herrer et hoved kortere, kan jo alle hovedløse kroppe måle sig med dem.
vare derfor de høilærde blot ikke så forskrækkelig selvkloge, men vilde nedlade dem til at skiænke erfaringen lidt meer opmærksomhed, før den bliver alt for følelig, og må tages med i graven, da vilde de lettelig indsee nødvendigheden af en klar indskrænkning i den revolutionære retning, der slet ikke bliver mindre frygtelig, fordi man kalder den reformerende, hvad jeg tænker, blandt andet, radical-reformatorerne i engelland snart vil lære hvem der hidtil var blind for så åbenbar en sandhed. man må nemlig ikke blot lære, sålænge man lever, men endnu nødvendigere leve, sålænge man skal lære, og hvor de fleste stemmer, altså også de fleste næver udenfor døvstum-instituterne, virkelig skal giælde, der er det sandelig store ting, om det tillades de høilærde at leve af luften, uden at vedkommende dog vil finde dette leve-brød bedre end de mindste, der undes dem i de kirkelige og borgerlige samfund fra ifjor, så den vel forståede egennytte burde drive dens høilærde prædikantere til at tie med dette mysterium, som det kun for dem selv kan være en klogskabs-regel at følge, når andre ikke giør det samme.
efter disse almindelige vink om det egoistiske, opløsende, nedbrydende, og i det uendelige kalfatrende princip, som kun menneske-æderne uden tab uindskrænket kan følge, indskrænker jeg, som sagt, betragtningen til den christne kirke, og til den lutherske reformation såvel i kirkens indvortes beskaffenhed, som i dens stilling til staten og skolen. jeg indskrænker mig til  den christne kirke, fordi det er min tro som christen, at om end alle andre samfund på jorden skulle opløses og forgåe i tidens strøm, så skal dog dette de helliges samfund vare verden ud, og kun finde sin forklarelse i den ild, der opløser elementerne, og jeg indskrænker mig til den lutherske reformation, ei blot fordi den ligger os nærmest, men især fordi jeg, som christelig kirke-historiker, ene i den finder, om ikke theoretisk så dog practisk den grund-sætning fulgt, at hvad der væsenlig udgiør det christne troes-samfund, skal under alle omskiftelser, bevares uforandret.
for nu at giøre denne betragtning så klar og tydelig som muligt, vil vi afdele den således, at vi først betragte reformationen i kirken selv, derpå i dens forhold til staten, og endelig i dens forhold til skolen.
på en tid, da de fleste menneskers kirke-begreber ere så forvirrede, og ingens meer end de høilærde theologers, hvis kald det var at klare dem, må det vel agtes fornødent ved enhver tale om det kirkelige, at sige, hvad man forståer ved kirke i almindelighed, og ved den christne kirke i særdeleshed; men her kan det dog være nok at henvise til kirkens gienmæle, hvor jeg ikke blot har påstået, at den christne kirke er et fra alle andre kiendelig adskildt troes-samfund, men givet grunde for den påstand, som den høilærde  modstander end ikke har prøvet på at giendrive, og som naturligviis ikke ere giendrevne ved en hof- og stadsrets dom, der ei engang berører dem. ja, om jeg end ikke turde håbe, at de, der tage nogen levende deel i nærværende undersøgelse, enten have kirkens gienmæle i frisk minde, eller på min anmodning vil opfriske mindet derom, så kunde jeg dog her ligefuldt lade det beroe ved henviisningen, da det i alt fald er unægteligt, at hvad vi lutheraner kalde den christne kirke hos os, er et troes-samfund, hvori ingen må optages ved dåben, uden at aflægge den troes-bekiendelse, hvorved det kirke-samfund kiendelig adskiller sig fra ethvert andet, der ei bekiender sig til samme tro. ligeså klart er det, at dersom vor troes-bekiendelse var et værk af luther, da var det ikke den, hvorved den christne kirke, mange århundreder før luther blev født, oprindelig adskildte sig fra alle andre kirke-samfund, og at dersom luther desuagtet havde udgivet en kirke med en splinterny troes-bekiendelse for den ældgamle, oprindelige christne kirke, da havde det været så grov en løgn, at man kunde tage og føle på den. endelig er det også en kiends-gierning, man let kan komme til vished om, at troes-bekiendelsen hos os lutheraner og hos de romersk-catholske er een og den samme, hvilket beviser, at morten luther ei forkastede, men beholdt den troes-bekiendelse, som ved dåben udgav sig for den apostoliske, og som beviislig er så gammel i kirken, at alle indvendinger mod dens apostoliske ægthed ere enten grebne i luften, eller dog af det slags, som ethvert menneske i alderdommen kan giøre mod sin fødsel og sin mødrene- herkomst, når han finder det hæderligere eller morsommere at være en skifting.
dersom nu, hvad man må være ikke så lidt dum eller gal for at nægte vilkåret for optagelsen i et samfund, også må være den væsenlige forenings-punkt, hvormed samfundet ståer og falder, så følger heraf, deels at vor kirke-samfund ståer og falder med vor troes-bekiendelse, og deels at den lutherske reformation ikke har giort nogen væsenlig forandring i kirken. at vi nu heri måe følge luther, om vi ellers vil høre til det samme kirke-samfund som han, og overhovedet til det eneste, der kan hjemle sig ret til navnet af den ægte, oprindelige christne kirke, det følger af sig selv, og vil man kalde det at fortsætte den lutherske reformation, da svarer jeg ikke blot for mig selv, men for alle dem, der troe, den sande christne kirke er til, og vil høre til den: vi vil visselig fortsætte denne reformation, så vi ligesålidt opgive et eneste ledd af vor troes-bekiendelse, som vi vil kalde nogen, der giør det, vor med-christen.
gåe vi nu fra funten til alteret, eller rettere fra dåben til nadveren, da finde vi vist nok der den forskjel imellem os og de romersk catholske, at hos dem bliver kun brødet, men hos os både brødet og kalken uddeelt til alle giæsterne ved herrens bord, og da begge dele umuelig kan have fundet sted ved den første store nadvere, som skal være mønsteret, må der nødvendig på en af siderne være skeet en uforsvarlig forandring. nu lærer vist nok kirke-historien, at luther fandt kalken næsten almindelig unddraget læg-mand, og tog sig den frihed at ophæve forbudet som en uskik;  men herved er at mærke, deels at indstiftelsens ord, der lyde eens hos begge kirke-partier, udtrykkelig kræve, at netop kalken skal meddeles alle, thi herren siger: drikker alle deraf, og deels, at på det costnitske concilium, hvor man først, i anledning af hussiterne, høitidelig forbød kalken at meddeles alle, indrømmede man selv udtrykkelig, at det var en forandring af den oprindelige skik i kirken, hvorved man åbenbar både dømde sig selv, og gav luther ret til at kalde sin forandring en reformation, det er en fornyelse af det oprindelige.
vil man nu spørge, om denne lutherske reformation skal fortsættes, da følger det af sig selv vi måe svare: ja, hos alle dem der ei, ved at afvige fra det oprindelige i kirken, vil ophæve broderskabet med apostlene, og giøre afkald på den dertil knyttede velsignelse.
komme vi nu endelig til herrens bøn, herrens dag, lære-embedet og den hellige skrift, da finde vi, at luther, langt fra at forkaste noget af alt dette, tvertimod stræbde at giøre det så frugtbringende som mueligt, og han var da så langt fra at indføre en ny tro, at han tvertimod slet intet nyt indførde i kirken, men lod alt, hvad der ikke åbenbar var forholdsviis nyt, og allerede derfor uægte, blive hvad det var.
denne morten luthers dybe ærbødighed for alt det grund-christelige i kirken, som især hans lille catechismus ret tydelig røber, er nu vist nok en torn i øiet på vore nymodens theologer, efter hvis luftige kirke-begreber, fremfor alt troes-bekiendelsen skulde feies ud som en papistisk surdei, og de måe nødvendig være nær ved at fradømme manden  med den i deres øine forskrækkelige nænsomhed, al ret til navn af kirke-reformator; men det er derfor lige vist, at den christne kirke ret alvorlig må frabede sig enhver såkaldt reformator, som ikke vil reformere i denne morten luthers grundchristelige ånd, og skiøndt den nu for sine synders skyld er hjemsøgt med en skok af dem, tvivler jeg dog ingenlunde på, den jo skal blive dem så kvit som den blev alle de gamle kiættere, der netop var sådanne reformatorer, ikke af guds nåde, men af egen ånde.
men hvad reformerede da luther egenlig i kirken, andet end bord-skikken ved alteret, som hussiternedelvis fremhævet i a alt længe havde kæmpet for?
om de høilærde kan forståe det, veed jeg ikke, da det er gammelt i den christelige huusholdning, at hvad der er åbenbart for de umyndige er en hemmelighed for de høilærde, men i mine øine er det soleklart, at morten luther var en mageløs kirke-reformator af guds nåde, fordi han fandt, at hvad den christne kirke fattedes var ingenlunde en ny tro, eller nyt af noget slags, men liv og lys i den ældgamle tro og indretning, og fordi han fandtes ligeså dygtig som villig til at afhjelpe savnet. herren har nemlig bygget sin kirke ikke af døde, men af levende stene, og lider ingen tilbygninger, som altid blive røver-kuler: men desuagtet var dog hans kirke i tidens løb blevet hartad steendød, da den gnist af liv, der end var tilbage, misbrugdes til at giøre røgelse på afguds-altre. da opstod morten luther, som man åndelig vågner op af dvale, opståer fra de døde, og lod christus lyse for sig, og fik af ham det store ærende, han så tro lig røgtede, i herrens navn at vække de sovende, opvække de døde, og lære dem at see lys i herrens lys, at leve af det brød, som kom ned fra himmelen, og at tage salighedens kalk af hans hånd, hos hvem livets kilde er. en sådan reformation, det er fornyelse, der er som liv af døde, det er åbenbar den eneste, der kan finde sted i christi kirke, og at en sådan timedes den ved morten luther, det er så vist, som at i ham begyndte apostlerne igien at tale guds underlige ting med folkenes tunger, med hans psalmer begyndte menighederne på ny at love herren på det tungemål, som de var fødte, og kunde udtrykke sig levende i, ved ham blev den hellige skrift igien den christelige læse-bog for herrens folk, hvortil den var bestemt, og fra hans dage begyndte klarlig de troende, som fulgde ham, et nyt levnets-løb, vel ikke så reent og kraftigt som det ældgamle, men dog kiendelig renset, virksomt, elskeligt og frugtbart på christelig oplysning.
see, dette var den lutherske reformation, og når der nu spørges, om den skal fortsættes, da måe vi christne strax, uden videre betænkning, svare: ja, naturligviis; thi livet i herrens menighed skal jo ikke blot vedligeholdes, men voxe i reenhed og kraft, til det bliver som hans eget på jorden, og lyset skal ei blot holdes tændt, men forvandles fra klarhed til klarhed, og overskinne jorden; og jo meer vi overveie sagen, des klarere bliver det os, hvor høit vi trænge til en fortsættelse af den lutherske reformation i strængeste forstand, da det christelige liv aldrig for menneskelige øine har været nærmere ved at uddøe, eller det christelige lys ved at slukkes af sig selv, end i slutningen af det attende århundrede. om der  virkelig i det nittende, som vi synes, er levet og er blusset noget op, som kan hævde sig det store hæders-navn af herrens liv og lys, må tiden vise, men det veed jeg, at det christelige håb, der lever i mig, har reist sig som en dødning fra lig-båren, og at det lys, som fryder mit øie, selv når jeg seer hen til dødens skygge-dale, som ei kan undgåes, er oprundet for mig som en nedgået soel fra havets skiød, og det veed jeg fremdeles, at, man kalde det hvad man vil, og lee derad så høit man kan, jeg har dog i frelserens kirke gjort josvas ord til mine: tjener i andre kun hvad guder i tykkes, jeg og mit huus, vi vil tjene herren: vi vil tjene vor herre jesus christus, som er undfanget af den hellig-ånd og født af jomfru maria, og vi vil tjene ham som vore christne fædre, som morten luther og ansgar, som augustinus og irenæus, som paulus og johannes, kort sagt, som den gamle discipel, der skal ikke døe, men synge gladelig: kom, herre jesu! når skyerne skinne af hans faders herlighed, og han kommer øiensynlig igien at dømme levende og døde!
det er visselig sandt, vi har ikke glemt det, og dølge det ei heller, at luther holdt en udfeielses-fest i kirken, og kan vi end ikke billige alt hvad derved fandt sted, og allermindst huiene i vilden sky af kirke-pøbelen, så indsee vi dog godt, at en udfeielse af den gamle suurdei var nødvendig, før den påske, den opstandelses-høitid, for hvilken vi vil evig takke herren, kunde sømmelig holdes; men, med de selvgjorte og nybagte reformatorer at ansee udfeielsen for reformationens hoved-stykke, dertil kan vi umuelig bekvemme os,  da det åbenbar strider mod sund fornuft, efter sagens natur.
gjorde nemlig ærke-catholikerne ret i at betragte den christne kirke som en stor steen-stue, der uden videre christnede og helligede alt, hvad der kom ind i den med den selvgjorte dør-vogters (pavens) tilladelse, see, da havde ærke-protestanterne også ret til at ansee udfeielsen for hoved-sagen, og sig selv for de lykkelige, der nu kunde christne og hellige alt hvad de vilde, ved at indføre det i den vel udfeiede og udluftede, tomme og rummelige steen-stue; men da nu de første har åbenbar uret, så har naturligviis de sidste det ei mindre. den christne kirke, vi tale og vi trættes om, er jo i grunden slet ikke andet end et menneske-samfund eller en menighed, med en nøie bestemt, vidunderlig tro, og et deraf udspringende, uforkrænkeligt saligheds-håb, og hvor noget virkeligt er hoved-sagen, der lærer fornuften, at udfeielsen kan aldrig blive det, men låner alt sit værd af hoved-sagen, der naturligviis ikke må feies ud, men skal ved udfeielsen vinde plads, fåe syn, og uden hindringer giøre sin virkning.
dog, en materie, der i vore dage er så omhyggelig fordunklet, trænger høilig til oplysning, og at bidrage min skiærv dertil, er som en ordets tjener ei meer end min skyldighed.
når vi nemlig tale om den christne kirke, ikke som en steen-stue eller et luft-castel, men som et troende menneske-samfund med saligheden for øie, da er udfeielse naturligviis et billedligt ord, der kun betyder hvad i åndens hverdags-sprog kaldes renselse, og  at en sådan må finde sted hos alle syndere, når de skal blive værdige medlemmer af de helliges samfund, er nemt at forståe. derfor hører det til dåbens vilkår i den christne kirke, at forsage eller undsige djævelen med alt hans væsen og alle hans gierninger, som noget der strider mod christendommens ånd, og må, når det fåer indpas, hindre den åndelige vext, tære på livs-kraften, svække frimodigheden og glæden i herren, undergrave og omsider tilintetgiøre troen og håbet, hvorpå al christendommens velsignelse beroer. det er desårsag umueligt, at troen og håbet kan blive levende i et syndigt menneske, uden at de sætte ham i strid med alt, hvad der i hans tænke-måde, tanke-gang, og levnets-løb strider imod dem, og jo mere klarøiet han er, og jo mere oplyst han bliver, des bedre vil han overskue kampens omfang, indsee dens nødvendighed, og opdage måden, hvorpå den bedst kan føres. er nu den opvakte tillige lærer i kirken, da må han kæmpe for menigheden, som for sig selv, thi dertil driver den sande kiærlighed, og ei, som øllebrøds-potterne vil indbilde os, til at drage et slør over fordærvelsen, og råbe fred, hvor der er ingen fred. en christen præst som morten luther vilde da til enhver tid have fundet nok at bestride og udrense, både hos sig selv og menigheden; men nu fandt han selv det christelige bede-huus allevegne åbenbar giort til en røver-kule, så præsterne, istedenfor at bestride djævelen, hans væsen og hans gierninger, reiste altere for fienden i hver en krog, ja lagde sædvanlig, som hans troe tjenere, puder under hovedet på de sovende syndere, og bandt garn til at fange sjæle  for afgrunden. under sådanne omstændigheder måtte der nødvendig i alle måder opståe en kamp på liv og død om renselsen, og efterat kirke-begreberne i en række af århundreder var blevet meer og meer forvirrede, det synlige sat i stedet for det usynlige, og ånden fortrængt af kiødet, er det intet under, at kampen selv når den, som hos luther, var om det åndelige, fik udseende af, at være mest om håndgribelige ting, eller dog om geistlighed og bibel-læsning. det er imidlertid klart, at både kunde der være fuldt af billeder i bedehuset, og af klostre i landene, uden at de christne derfor behøvede at dyrke helgene eller kiøbe aflad, og ligeledes kunde bedehusene fåe bare vægge og klostrene skam, som skeet er, uden at menigheden derfor blev det mindste christeligere. skal derfor den lutherske reformation have æren for en kirke-rensning, da må det have været dens hoved-sag, at rense menighedens tænke-måde og tanke-gang i overeensstemmelse med den tro, vi bekiende, og det håb, hvortil vi ere kaldede. at det virkelig var så hos luther selv, indrømmer jeg med glæde, og det er kun alt for klart, at hans kirke-rensning i den forstand, netop nu må ivrig fortsættes, eller fornyes; thi tænke-måden og tanke-gangen kunde umuelig være mere uchristelige i begyndelsen af det sextende århundrede, end de i slutningen af det attende blev.
har protestanterne end ingen romersk pave, der blindthen vil antages for christi statholder, og fordrer samme ærbødighed for sine tit selvmodsigende indfald, som for de christelige troes-artikler, så har de dog, hvad der er ikke bedre, et pavedom i den såkaldte philoso phiske theologi, der hverken er mindre selvmodsigende eller mere christelig, fordi den udleder sin myndighed ikke fra christus ved guds høire hånd, men fra en vis luftig, mystisk, upersonlig person ved navn fornuften, og fra en bog kaldet bibelen, hvis fuldmægtig den blindthen vil antages for at være, og skiøndt man måtte synes slig anmasselse er alt for latterlig til at være farlig, lærer dog erfaringen, at selv christne bæve for at bandsættes af den latterlige pave, som den ubeskrivelige fornufts bespottere, og den ubeviislige skrift-fortolknings modstandere. når de gamle papister vrævle om vor frue, som den guds moder, hvis bønner hendes søn umuelig kan afslåe, da korse vi os vel over deres dumhed, men når de høilærde skrive om den nybagte gud-moder naturen, hvis evige love gud ei kan forandre, da bøier man sig ærbødig, og tvivler heller om alle herrens mirakler, end om pave-bullens fornuftighed og deraf udspringende lovs-kraft. man trøster sig vel i kirken med, at om den end tildeels har lidt skibbrud på troen, er den i det mindste derved blevet skilt ved al middel-alderens over-tro, men skiøndt jeg ikke misunder nogen den trøst i døden, at sygdommen er hævet, kan jeg dog heller ikke nægte, at når man prædiker om enkelte dyder, som man kan have ved siden af sine laster, da giør man helgene, trods paven; når man dysser menigheden i søvn med den abe-kiærlighed, der skal hindre gud fra at giøre dem helvede hedt, der foragter himmerig, da sælger man aflad for røver-kiøb, så godt som tezel, og når man prædiker tro på noget aldeles ubestemt under navn af fornuften, da prædiker man den grueligste over-tro, og åbner dørren for al muelig  sådan, thi om denne ubestemte fornuft giælder det visselig, hvad hamlet siger, at den er lysternes koblerske, og kan give grunde for hvad det skal være.
dog, uagtet jeg om dette mit såkaldte fornuft-had tit og længe har udtrykt mig så tydelig, som jeg kunde, tør jeg dog ikke undlade også her at forklare mig nøiere, ikke for at undgåe den pavelige bandsættelse, som jeg har lært at blæse ad, men deels for at være uskyldig i den muelige mis-forstand, og især fordi vi under kirke-rensningen høilig trænge til at fåe noget for lyset, som den herskende fornuft beråber sig på, men holder omhyggelig skjult, netop som den romerske pave gjorde med bibelen.
det er nemlig soleklart, at vi hverken om den christne tro eller om nogen åndelig ting kunde have en velgrundet overbeviisning, dersom vi ikke i vort eget inderste havde en dygtighed til, i en vis grad, og under visse omstændigheder, at adskille det sande fra det falske i åndens verden, så uden denne evne var selv den klareste guddommelige åbenbaring os til slet ingen nytte. vil man nu kalde denne dømme-kraft fornuften, som det var skik blandt vore fædre, da har vi intet andet derimod, end det erfaringens vidnesbyrd, at det er en farlig sag om åndelige ting, at bruge ord, hvis egenlige bemærkelse er tvivlsom og derfor let kan dreies; men når fornuft kun betyder dømme-kraft, da seer man strax, hvor latterligt det er, at beråbe sig på den, som hiemmel, da enhver dom, som yttring af dømme-kraften, jo må ståe og falde med de angivne grunde, og kan umuelig giælde for et magt-sprog, man med blind tro skal underkaste sig  og giør man det alligevel, da viser man åbenbar kun en overtroisk ærbødighed for den persons indsigt og ærlighed, hvis dom man lader giælde, med mindre denne person kan hævde sig guddommelig myndighed på en måde, der tilfredsstiller vor egen dømme-kraft. nu er dette, hvad mig angåer, ingenlunde tilfældet med nogen af alle de nymodens theologer og philosopher, som med deres fornuft vil kyse livet af os: kyse os fra den christne tro, som er livets kilde i os; men ved min forstand er det derimod blevet mig klart, at alle grundene for denne dom om den christne tro, er de jammerligste af verden, og desårsag forkaster jeg deres dom, uden at bryde mig det mindste om lovtalerne, de holde over deres egen dømme-kraft, da deres domme vise, at enten må den være meget ussel, eller også bruge de den meget flet. for nemlig at kunne fælde en forsvarlig dom, om en troes-artikel, eller sætning om åndelige ting, er sand eller falsk, måe vi først og fremmest være visse på, at der er en sandhed, som bliver aldrig løgn, og at der er en løgn, som bliver aldrig sandhed, og det er der ganske vist; thi hvad man ikke kan nægte, uden i nægtelsen at modsige sig selv, det er ganske vist unægteligt, og hvad man ikke kan påståe, uden i påstanden at modsige sig selv, det er ganske vist en håndgribelig løgn. vilde man derfor påståe, at der er ingen evig sandhed til, som aldrig kan blive løgn, da slog man sig åbenbar selv på munden; thi var der ingen anden evig sandhed til, så måtte jo dog påstanden selv være en evig sandhed, og da der dog ingen sådan kan være til, uden at påstanden bliver en evig løgn, så beviser  den unægtelig sin egen løgnagtighed. det er imidlertid så langt fra, at den christne troes modstandere oplyse denne grund-lov i tankens verden, og dømme derefter, at de ikke blues ved at påståe, at to sætninger, der bestemt modsige og udtrykkelig udelukke hinanden, kan begge være sande, hvorved de åbenbar, såvidt det ståer til dem, lukker dørren for al sandheds erkiendelse, og bevise kun, at den fornuft, hvis tolke de er, kan umuelig være sandheds ven, med mindre hjertens-ven og arrigste fjende løber ud på eet, i hvilket tilfælde naturligviis himmerig og helvede løb også ud i eet, så det var hip som hap, hvor man kom hen, og galskab at tænke derpå.
heraf følger, at dersom det enten er dømme-kraften, eller noget andet af hvad der enten betinger sandheds erkiendelse, eller leder til den, man kalder fornuft, da er jeg netop dens ægte forsvarer mod dens falske eller ægyptisk forblindede venner, og er de godtfolks fornuft derimod noget, der uden hiemmel vil troes på sit ord, da er den dårskab, og er den noget, der vil giøre al sandheds erkiendelse umulig, da er den et reent djævelskab, og må finde sig i at bestrides og forhånes af mig, og af alle christne, som bleve deres dåbs-pagt troe. men ikke det alene, thi da det er umuligt, at to sætninger, som udelukke hinanden, kan enten løbe ud på eet, eller begge være sande, så måtte vi christne være fortvivlede løgnere, om vi kaldte dem vore med-christne, som forkaste og bestride vor tro, og da der dog nu iblandt protestanterne er et heelt sæt præster og theologer, som udskiælde meer eller mindre af den tro, vi ved dåben  bekiende, for over-tro, så hører det åbenbar til kirke-rensningen i vore dage, at vi gammeldags christne, som vil bevare og forplante vor christne tro, blive kirkelig adskildte fra dem, der åbenbar forkaste og stræbe at udrydde vor tro.
ja, jeg opfordrer herved hver sandhedskiærlig mand, høi eller lav, lærd eller læg, christen eller jøde, tyrk eller hedning i troen, til at dømme på ære og samvittighed, om det ikke er synd og skam og spot, at folk, der belee eller dog forkaste og bestride vor christne tro, indtrænge sig som lærere i vort kirke-samfund, og stræbe især hos vore umyndige børn at nedbryde den tro, deres embede medfører, de skulde forkynde, indskiærpe og befæste, og jeg indskyder det under hans kiendelse, som efter sandhed skal dømme levende og døde, om vi gammeldags christne ikke, under disse omstændigheder, som ærlige folk, og vore børns fødte værger, ere nødte til at ophæve kirke-samfundet med vor troes åbenbare modstandere. sandelig, var der, som i det mindste protestanter dog vel ikke vil nægte, skiellig grund til en kirkelig afsondring i luthers dage, skiøndt man på begge sider erklærede sig enige om dåbs-pagten, og om forkastelsen af alle gamle kiætterier, da er en fuldkommen kirkelig skilsmisse åbenbar uundgåelig nu, da det først og sidst er om troen og dåben der strides, altså om det, hvormed vort kirke-samfund øiensynlig ståer og falder. når man ikke blues derved for alle ærlige mennesker, for sin egen samvittighed, og for den levende, som seer os i det skjulte, da lærer erfaring, at boglærde folk kan således dreie og vende og sætte deres ord på skruer, så  den klareste sag synes de fleste mørk og forvirret, men vi veed det jo dog på begge sider, at vi er grunduenige i troens og salighedens sag, og vee os, vi have nu for resten ret eller uret, om vi agte vor egen og vore børns åndelige og evige vel for så ligegyldig en ting, at det kommer os ud på eet, om hjertets fred og den evige salighed søges på denne eller på hin af to modsatte veie, der umuelig kan føre til samme mål, med mindre der ingen åndelig og evig sandhed skulde være til, hvad det dog åbenbar er ligesåvel galenskab som guds-bespottelse at påståe. er jesus christus ikke sand gud med faderen, da er det afguderi at troe på ham, og kalde ham sin åndelige herre, og var mennesket jesus christus undfanget og født ligesom vi, da kunde han umuelig være guds eenbårne søn. var den hellig-ånd ikke sand gud med faderen og sønnen, da var det afguderi at troe på ham, og var der i grunden ingen synds-forladelse, eller skulde vore legemer ikke virkelig opståe af graven, da var jo vor tro åbenbar falsk og vort håb forfængeligt! ja, dersom der var et eneste falsk eller usandt ord i den troes-bekiendelse, vi giør til vilkår for optagelsen i vort kirke-samfund, da var det et løgnagtigt og afskyeligt samfund, thi det udgiver sig for de helliges samfund, stiftet af guds hellige (rene) ånd, og af guds eenbårne søn, som efter sandhed skal dømme levende og døde, og at giøre en eneste usandhed til vilkår for optagelsen i et sådant samfund, var jo den modtvilligste og skammeligste guds-bespottelse, der lader sig tænke! kunde det være sandt, som man har påstået, både 
 at vi blive salige udelukkende af guds nåde uden al fortieneste, og at vi blive salige ved vor egen fortieneste, da kunde vi vistnok også være troes-forvandte af dem, der fornægte og forkaste vor tro, men da hiin påstand umuelig kan være sand, med mindre der i grunden slet ingen sandhed skulde være til, så er påstanden unægtelig så falsk, som nogen påstand kan være, og hvem der har gjort den, må kalde den høitidelig tilbage, og bede sandheden om forladelse, før noget sandhedskiærligt menneske kan finde det umagen værdt, eller også kun sømmeligt, at skifte ord med ham om noget, der angåer salighedens sag, eller i det hele om åndelig sandhed!
(fortsættes.)
må trykkes. i kjøbenhavns politieret d. 29de decbr. 1830.
holm.
vi har nu seet, at da luther reformerede i den christne kirkes ånd, falder spørgsmålet om hans kirke-reformations fortsættelse sammen med det spørgsmål, om den christne kirkes levnetsløb skal fortsættes, da dertil nødvendig hører, at troen og håbet skal være levende, og, når de true med at hendøe, kraftig oplives. at kirke-døgnets radicaler mene noget ganske andet med hvad de kalde reformationens fortsættelse, undergravning nemlig, og nedbrydelse af den christne kirke, det have vi ingenlunde dulgt; men det kan vi naturligviis, som christne, ikke ændse anderledes, end ved på det kraftigste at protestere derimod, i den christne kirkes navn, og i hans, som har lovet, at helvedes porte skal aldrig fåe magt med den, og som i atten århundreder har stillet overflødig borgen, både for at det er hans hjertens me ning, han dermed udtrykker, og at hos ham gåer ordet aldrig over magten.
var nu den christne kirkes forhold til de verdslige stater, som huse den, ei under tidens løb blevet så besynderlig indviklet, da vilde protesten (gjenmælet) alene gjøre sagen klar; thi da var med den en forsvarlig skilsmisse gjort mellem den christne kirke og dens åbenbare fiender, og tiden fik da at vise, om den var bygt på en virkelig klippe eller på en sanddynge, eller med udtrykkelige ord: om den kunde ståe sig mod fienden eller ikke. nu derimod er sagen unægtelig vanskeligere, så kirkens tilstand synes ligeså fortvivlet, som de staters, der ere fulde af radicaler, som ikke vil gåe ud, da de er kloge nok til at indsee, man langt lettere kan nedrive en bygning, man er i, end den man holdes uden for, så, dersom de christne ikke havde en konge, der med rette kaldes den herre zebaoth eller hærskarernes høvding, da måtte den franske og tydske spådom om kirkens undergang vist nok med det første gåe i opfyldelse; men tingen er, at havde de christne ikke havt sådan en uindskrænket konge, der ligeså roligt kan lee ad oprørs-skrifter som ad feide-breve, da måtte kirken åbenbar være forgået, længe før den kom til os, og for christne er det derfor aldrig spørgsmålet, om kirken skal blive sine indvortes, utålelige fiender kvit, men kun hvorsnart og hvorledes det skal skee. herom kan nu naturligviis enhver af os lettelig giætte feil, da vor konges  tanker og veie ere så høit over vores, som himlen er over jorden; men kan ingen oplyst borger med fædrelands-kiærlighed derfor undlade at tænke på det riges redning, hvortil han hører, så kan oplyste christne det naturligviis ikke heller, og stort kan vi ikke giætte feil, når vi ydmygelig men frit benytte os af den herlige adgang, vi alle har til vor livsalige konge, hvor vi kan sidde ved tronens fod, og høre ham tale om de ting, som høre til guds rige; thi, som han selv så velsignet har sagt, han behandler ikke sine tjenere som trælle, der ei måe vide hvad herren gjør, men som venner, hvem al den oplysning er vel undt som de kan bære. sligt klinger jo vist nok lidt mystisk, men deels er der nu engang noget såre hemmelighedsfuldt eller mystisk i kiærligheden og i alle de forhold, den skaber, så uindskrænket kan ingen oplyst mand, der ønsker også kun huuslig og borgerlig lyksalighed, erklære sig mod det hemmeligheds-fulde, og deels vil sagen kiendelig klarne sig, når man lægger mærke til, at den christne kirke, altså christi rige på jorden, har allerede stået snart i to tusinde år, og har for al den tid en skriftlig, velbevidnet historie, der lader sig studere, og må nødvendig give bedre oplysning om regierings-principerne og folke-ånden, end nogen anden stats-historie, både fordi den er sikker i et længere tids-rum, og fordi riget er af en åndelig natur.
fra denne side, som er den klareste, måe vi nødvendig betragte sagen, når vi vil oplyse den for andre, end hvem der selv er inde i hvad de christne med et hemmelighedsfuldt navn kalde de helliges samfund; thi sammen-blandingen og forvexlingen af tale med verden og tale til troende, eller af prædiken og historisk undersøgelse, har allerede giort de christne såmegen skade, og frembragt såmegen forvirring i begreberne, at christelige skrift-kloge ret omhyggelig måe stræbe at aflægge den slemme vane, uagtet den vist nok er blevet os til anden natur. selv har jeg så længe og så øiensynlig giort mig skyldig i hin forvexling og sammenblanding, at ligesom det på den ene side må giøre mig billig mod mine med-skyldige, må det på den anden giøre mig så bange for min gamle feil, at jeg let kunde falde i en ny, ved alt for skarpt at adskille, hvad dog i en christens timelige liv må hænge sammen, og ei adskilles med grøft og giærde, men kun med skiel-stene. hvorvidt mig nu hændtes noget sådant, da jeg sidst (i afhandlingen om religjons-frihed) offentlig behandlede det vigtige spørgsmål om den christne kirkes forhold til staten, skal jeg lade være usagt, da det gåer mig med endeel af min forrige skrift, som det ventelig gåer publicum med meer, jeg har ikke læst den for nyelig; men i alt fald har tiden viist, at den oplysning, jeg deri gav, var utilstrækkelig, og da jeg dog i denne henseende naturligviis vil strække mig såmeget jeg kan, skal jeg nu stræbe at  tale så rolig som en christen altid må kunne, og så klart som en oplyst christen i vore dage kan.
når vi her tale om reformation, da er det dobbelt nødvendigt, tydelig at sige, hvad vi mene dermed, deels fordi det er noget åndeligt, der ikke har noget synligt og håndgribeligt, som svarer til navnet, og deels fordi reformation er et fremmed ord, som ikke ved daglig brug i folke-munde har fået en fast bemærkelse, men er tvertimod blevet så misbrugt af bog-skriverne, som noget ord, der havde det uheld at falde i deres kløer, og overlades til sin skæbne! herved er det nemlig kommet såvidt, at når man i vore dage hører nogen tale om at reformere, da siger det ord os ikke andet om hans mening, end at han tænker på en forandring, thi vel påståe alle de der vil reformere, at det skal være en forbedring, men derved løftes sløret ingenlunde, da vi vel veed, forbedring er en meget god ting, men også at det er et meget ubestemt ord, der først fåer rigtig noget at betyde, når man hører, først hvad det er der skal forbedres, og dernæst hvori forbedringen skal beståe. at nu ingenlunde alt hvad man kalder 
 forbedring virkelig er det, har europa fået smertelig at finde, og fåer det sagtens daglig mere, så det var intet under, om harmen over de selvgiorte reformatorer omsider hos mange avlede en fordom mod al reformation, som et blot skalke-skiul for hvem der vilde vende op og ned på alt bestående; men da nu dog ordet ei kan aflægges, fordi det udtrykker en virkelig og vigtig begivenhed i christenhedens historie, så nødes vi til at kiøbe tydeligheden på korthedens bekostning; og bemærke, at hvad man end vil behage at kalde reformation, så betyder ordet i det latinske sprog, hvoraf det er lånt, dog en fornyelse eller gienfødelse af det oprindelige i givne forhold eller indretninger, og toges i den mening af morten luther og hans første discipler, så i kirkens og statens historie kan den lutherske reformation aldrig komme til at betyde andet, end det lutherske forsøg på at bringe den christne kirke tilbage til sin oprindelige beskaffenhed i alle henseender.
førend vi derfor kan tale tydelig om, enten den lutherske reformation, i kirkens forhold til staten, bør fortsættes eller ikke, måe vi først vide, hvordan dette forhold oprindelig var, hvilke forandringer det havde undergået, og hvorvidt det lykkedes luther at fornye det; thi først da kan vi skielne, hvad parti kirken må tage i denne sag, og slutte os til, hvad 
 udfald kirkens usynlige hoved, guds riges almægtige konge, vil give den.
til lykke er det almindelig bekiendt, og kan ei uden åbenbar dårskab modsiges, at den christne kirke oprindelig, som et blot troes-samfund, der kun befattede sig med ånd og evighed, stod adskildt fra den verdslige stat, men var dog langt fra at sætte sig i fiendtligt forhold til den, da den tvertimod, hvor den kom, avlede et kuld af himmel-borgere, som den verdslige stat måtte lykønske sig med, som mønstre på underdanighed og rolighed, ærlighed og ærbarhed, og alle borgerlige dyder. de vantroe nuomstunder er derfor aldeles enige med os om, at de hårde forfølgelser, den christne kirke i sin første tid måtte udståe, var fra den romerske øvrigheds side ligeså ukloge som uretfærdige, thi, sige de vantroe, kan man end ikke frikiende de første christne for sværmerie, eller billige den hårdnakkenhed, hvormed de, der dog selv tilbad et menneske som gud, vægrede sig ved alt hvad der også kun smagde af det romerske afguderie, og keiser-forgudelsen, så er dog samvittigheden noget, der ei lader sig tvinge, og en dydig vandel er så fordeelagtig for en stat, at kun tåbelige eller grusomme tyranner kunde rase mod fredelige og sædelige undersåtter, som, på nogle griller nær, hvorved de ingen skadede, var statens bedste borgere.
det er ligeledes noksom bekiendt, at skiøndt kirken i hine dage ikke blot måtte opholde og hielpe sig selv, men havde for det meste både den verdslige øvrighed, stats-religionens præster, og pøbelen imod sig, så er dens historie i de tre første århundreder dog netop dens ypperste hæders-krands, så det var ikke let at forståe, hvorledes den skulde komme i et forhold til de verdslige stats-indretninger, der var den mere tjenligt.
ikke desmindre forandrede forholdet sig, da den romerske keiser constantin erklærede sig for den christne kirkes beskytter, men hvad den derved vilde vinde, lod sig også forudsee, da keiseren, endnu førend han var døbt, tiltog sig forsædet på det store lande-mode i nicæa, hvor spørgsmålet var om, hvem der skulde giælde for christelig rettroende, og hvem for kiættere. intet under, om den hedenske keiser derved slet ikke tænkde på den christelige troesbekjendelse ved dåben, som han, der selv var udøbt, måskee slet ikke kiendte, og havde endnu mindre fået ånd til levende at fatte, og tilbørlig at skatte, men kun på hvad han, ved samtale med enkelte bisper, og nogen læsning i bibelen, havde sluttet sig til, måtte være hoved-sagen; og her see vi strax en hoved-grund, hvi christendommen ikke godt kan være stats-religion, thi statens over-hoved er vant til at foreskrive love, og, når han betragter sig som over-hoved i den christne kirke, fristes han immer til at 
 ville foreskrive de christne hvad de skal troe, hvad dog i grunden slet ikke gåer an. det første skridt syndes vel tåleligt, fordi det endnu var i frisk minde hvad alle christne havde troet, og fordi keiseren på ingen måde vilde foreskrive en ny tro, men kun yderligere forklare hvordan troen var at forståe, men når først keiserne kom i med at foreskrive troes-bekiendelser, kunde og vilde de naturligviis stundum gåe videre, og det var allerede stor skade, at nogen kunde udelukkes af kirken, skiøndt han havde den christne tro, og at udelukkelsen blev en stats-sag, som drog borgerlige følger, og selv følelig straf efter sig. derved tabde nemlig kirke-samfundet en stor deel af sin frihed og reenhed, thi for at undgåe straf, eller dog tabet af keiserens yndest, med alle deraf udspringende borgerlige følger, vilde naturligviis mange, som ellers havde vendt kirken ryggen, nu enten hykle dens tro, eller see til, med keiserens samtykke, at fåe den forandret, noget, der allerede viste sig i constantins dage, og blev ret åbenbart under hans søn constantius, som befalede at arianerne skulde giælde for de rettroende.
men efter julians tid blev det endnu værre, thi da nødte keiserne deres hedenske undersåtter til at lade sig døbe, og fyldte således stats-kirken med vantroe, der enten måtte betragte den som et tugt-huus, de sukkede efter at see nedbrudt, eller måtte arbeide på at omskabe til et afguds-tempel, hvor  der ikke spurgdes om tro og håb og kiærlighed, men kun om ceremonier og udvortes handlinger. det sidste lykkedes, som man veed, temmelig godt, men når man korser sig over helgen-tilbedelsen, billed-dyrkelsen, skiærs-ilden, og al den afgudiskhed, der nu indstrømmede, da burde man ikke glemme, at det stod i en naturlig og nødvendig forbindelse med at giøre christendom til stats-religion i gammel-romersk forstand, og til en tvungen sag i det romerske rige, så det er kun underligt, at den christne tro ikke gik under i al den afgudiskhed og over-tro. rimeligviis vilde det i østen snart være skedt, hvis ikke den christne kirke havde fået en ny udvortes fiende, der tilbagegav den endeel af sin åndelige frihed, og det var mahomedanerne; thi hvor de fik magten, hørde christendommen op at være stats-religion, ingen dreves mere ind i kirken, nogle lokkedes ud af den, og derfor har den, under de i øvrigt ugunstigste omstændigheder, vedligeholdt sig omtrent på samme trin, som den, under stats-tvangen var nedsunket til.
dog, dette kun i forbigående, thi vi veed, det var ikke i østen luther opstod, og jeg lægger til på eget ansvar, at ingen luther kunde opståe, hvor dåbs-pagten, som hist, var forfusket, og ånden dermed vingeslagen, det var mellem proselyterne fra rom reformationen udklækkedes og virkede, og på rom måe vi da fæste øiet.
biskoppen i rom, som beklædte det eneste apostoliske sæde i vesten, det vil sige: var der den eneste kirke-forstander i en menighed, som apostlerne selv havde stiftet, modsatte sig allerede under de keiserlige kirke-værger enhver forandring af dåbs-pagten, og det vestlige rige faldt til al lykke så tidlig, at stats-tvangen ei kunde bære så bedrøvelige frugter. hedning-folkenes indvandring, og missjonerne til hedning-lande, hvor kirken immer en tidlang beholdt indvortes fred og frihed, under udvortes trængsel, bidroge deres til at vedligeholde den grund-christelige følelse, og forsinke vanslægtningen; men udeblive kunde ulykken ikke, da man dog i grunden vedblev at sammenblande og forvexle de kirkelige og borgerlige forhold. det hedensk-romerske princip, at giøre kirken til en blot stats-indretning, forkastede man vel, men optog derimod det israelitiske princip, at giøre staten til en kirkelig indretning, hvoraf følgen blev kirkelig den samme; undtagen forsåvidt, at det grund-christelige i kirkens indretning blev længe uantastet. overalt, hvor christendommen kom hen, og vandt regieringens yndest, blev nemlig de, der ikke godvillig lod sig døbe, tvungne dertil, og især under kors-togene lærde man sig til at døbe hele folke-færd med sværdet over hovedet, hvorved naturligviis i alle måder christendommen tabde, og hedenskabet vandt.
vi vil her slet ikke indlade os i den undersøgelse, om ikke, efter middel-alderens særegne omstændigheder, pavedommet var en borgerlig velgierning, og måtte, når det udartede, forstyrre sig selv, da det ikke støttede sig på verdslig over-magt; thi her er det os kun om den christne kirke at giøre, som unægtelig altid måtte sukke dybt under pavedommets åg.
hvad vi her kalde pavedommets åg, er naturligviis blot hvad der med en verdslig arm vilde nøde de christne til at have kirke-samfund med deres troes fiender, og at finde sig i de kirkelige forandringer, det måtte behage pave og geistlighed at indføre; thi al den udsuelse og anden ulæmpe, pave-magten førde med sig, var ikke et kirkeligt åg, men et borgerligt, som faldt på alle, enten de var christne eller ikke.
dette åg havde, som man veed, længe før luthers dage, mange høirøstet beklaget sig over, og hussiterne i bøhmen afkastet, men dog var det først i det sextende århundrede, der i denne henseende begyndte en ny tingenes orden, i det hele folkefærd protesterede mod det himmelske statholderskab som paven, og den lovgivende myndighed i kirken, som geistligheden havde tiltaget sig.
dette var unægtelig det første nødvendige skridt til en reformation af kirkens borgerlige stilling, da det først måtte giøres giældende mod den selvgjorte  herrens statholder, at christi rige var ei af denne verden, før kirke-samfundet kunde blive en fri sag, hvortil ingen skulde tvinges, og hvorover intet menneske og ingen stand måtte opkaste sig til herre; men fuldført blev åbenbar denne reformation ingensteds, undtagen, på en måde, i de nordamerikanske stater, da vi ellers allevegne finde kirke og stat meer eller mindre indviklede i hinanden.
et andet spørgsmål er det, om ikke dog reformationen blev såvidt fuldført, som det var nødvendigt, og som tiden var moden til, og, i så fald, om en videre fortsættelse nu er nødvendig eller dog betimelig; thi skiøndt den christne kirkes oprindelige stilling i verden må være mønsteret, vi see hen til, beroer det dog både på kirkens og statens tilstand, om en fuldstændig fornyelse deraf skal, for tiden, være nødvendig, eller endogså kun ønskelig?
nu beståer den christne kirkes umistelige frihed deri, at dens tro ikke i kirke-samfundet bliver forandret eller modsagt, eller, med andre ord, at ingen i kirken opkaster sig til herre over troen, fornægter eller bestrider den, og det blev virkelig for en tid vundet, hvor den lutherske reformation gik igiennem, og vundet på den, efter tidens vilkår, ønskeligste måde. det var nemlig kun tyrannen henrik den ottende i england, der  da han opkastede sig til kirkens over-hoved, tiltog sig et herredømme over troen, ligesom de gamle romerske keisere, og når fyrsterne som fulgde luther også kaldte sig høvdinger i kirken, da meende de åbenbar slet ikke, at de havde ret til at beherske folkets tro, men kun geistligheden, som stats-borgere, og den udvortes form af guds-dyrkelsen, i overeensstemmelse med sacramenternes rette brug, og evangeliets fri forkyndelse. det var nemlig, i det lutherske kirke-sogn, ikke fyrsterne, der tvang, men prædikanterne, der overtalde både folk og fyrster til at enes om en ny tingenes orden, hvorefter luthers catechismus blev regelen for folke-troen, den augsburgske confession for præste-lærdommen, og fyrstens godtbefindende, ledet af de skrift-kloges råd, kun regelen for det øvrige kirke-væsen. da nu luthers catechismus netop indskrænkede sig til det grund-christelige, der havde båret kirken fra apostlernes dage, og da den augsburgske confession ingenlunde modsagde, men kun nærmere udviklede det samme, så havde den christne kirke åbenbar sin umistelige frihed, og var ingen stats-kirke i gammel-romersk forstand, men en apostolisk kirke i forbund med staten.
herimod kunde nu ei være det mindste at indvende, når ethvert folk, der udgjorde en verdslig  stat, også virkelig var og vedblev at være enigt, såvel om christendommens grundvold, som om den lutherske skrift-klogskab; men da det ingensteds ganske var tilfældet, havde forholdet unægtelig fra begyndelsen en skade, der i tidens løb måtte komme for dagen, og kunde have farlige følger for den christne kirke. jo mere eensartet folket var, der udgjorde staten, des mindre blev vel faren, og deslængere kunde feilen blive ubemærket, og det var unægtelig et stort skridt fremad, at ikke længer, som i det romerske rige, hele christenheden udgjorde en almindelig stats-kirke, eller hele vesten, som under pavedommet, en vanskabt kirke-stat, men at der, ved siden ad pave-kirken blev endeel protestantiske national-kirker. kun var det beklageligt, at valget mellem disse, og i det hele mellem alle de religiøse samfund, der opstod i reformations-tiden, ikke blev ladt frit overalt, eller dog i de protestantiske lande, hvor man åbenbar burde undt alle den religjons-frihed, man selv gjorde brug af.
hvor man først mærkede feilen, var i engelland, netop fordi kongen der anmassede sig herredømme over troen, og, til ære for troens kraft, bør det erindres, at just der blev den omsider en fri sag, så man der kan være ei blot lutheraner eller catholik, men selv socinianer eller kvæker, uden borgerlig ulæmpe, og næsten uden  skår i sine borger-rettigheder; thi at man ikke må præke socinianisme eller kvækerdom i den biskoppelige kirke, kan det naturligviis ikke falde noget fornuftigt menneske ind at beklage sig over, da man har lov til at prædike det på sit sted: udenfor den.
at noget lignende snart må træde i kraft hos os, og overalt i christenheden, har jeg ofte vedkiendt mig, som mit inderlige ønske, og at det er på den høie tid, det skeer, hvor christendommen skal fortsætte sit store levnets-løb i venligt forbund med staten, ønskede jeg nu at vise klarere end nogensinde. for imidlertid ikke at spille i det ubestemte, vil jeg her indskrænke min betragtning til fædrenelandet, som i alle måder ligger os nærmest, og anvendelsen på ethvert andet givet sted vil desuden være let.
når jeg før anmærkede, at ved den lutherske reformation blev luthers catechismus gjort til regel for folkets tro, og den augsburgske confession for præste-lærdommen, så kun hvad kirkeligt der end var tilbage, overlodes til fyrsternes og de skrift-kloges godtbefindende, da meende jeg naturligviis ikke, at derom blev oprettet en skriftlig contract, men kun, at det var den stiltiende forudsætning, der på alle sider blev erkjendt og fulgt, og i danmark er det først konge-loven, som giør den christelige troes-bekiendelse og den augsburgske con fessjon til grund-lov i national-kirken, medens luthers catechismus kun er anordnet i den specielle, foranderlige lovgivning. nu er det imidlertid en almindelig erfaring, og simpel historisk bemærkning, at selv de udtrykkeligste lov-bestemmelser tabe deres kraft, i samme forhold som de komme i strid med den herskende tanke-gang, og at alle stiltiende overeenskomster brydes, såsnart de, der har magten, ei længere erkiende deres gyldighed, og da det nu igjennem det attende århundrede blev den herskende tanke-gang, at ligesåvel den christelige troes-bekiendelse, som luthers catechismus og den augsburgske confessjon, ene burde have gyldighed, forsåvidt de agtedes overeensstemmende med bibelen, så blev det naturligviis også regieringernes mening, at de havde ret til at giøre alle de forandringer i national-kirken, som de skrift-kloge ikke i almindelighed ansåe for bibelstridige. hermed var døren øiensynlig åbnet for al vilkårlighed, især på en tid, da de fleste skrift-kloge ei spurgde stort om hvad der fandtes i bibelen, men kun om hvad man efter sit eget kloge hoved kunde lægge deri, og når regieringen desuagtet hos os ingen forandringer gjorde, som var de christne utålelige, da låe det kun i regieringens faderlighed og folkelighed, men hvad der desuagtet, under den theologiske tanke-forvirring, vilde skeet, når ikke forsynet underlig havde våget over os, det seer man på den  liturgiske forandring, som den kaldtes, der 1806 var på bane; thi var blot det deraf gået igiennem, som de skrift-kloge i almindelighed intet havde imod at indvende, da havde nu den apostoliske troes-bekiendelse ved dåben været afskaffet i national-kirken, så ingen christen kunde blevet deri. en sådan grund-forandring er nu vist nok ikke for øieblikket at befrygte, men det, hvoraf den engang consekvent måtte følge, kan dog nu ikke længer være christne ligegyldigt, og, medens vi gierne indrømme, at, hvad så end konge-loven siger til vor fordeel, må regieringen have lov til i sine kirke-indretninger at læmpe sig efter omstændighederne, måe vi dog med frimodighed erindre, at den christne kirke, efter sit uforanderlige væsen, ei kan være stats-kirke i den forstand, og at national-kirken derfor ikke med rette kan gjøres dertil, med mindre det tillades de gammeldags christne at gåe ud af den, og sørge for deres egen kirkelige nødtørft, som de bedst veed og kan.
dog, var det blot en fjern fare, der truede, da kunde vi tie, eller dog kun tale sagte, men nu er der en nærværende nød, som trænger til at afhjelpes, og derfor måe vi råbe høit til vor herre i himlen, og, skjøndt vi er visse på hans hjelp under alle omstændigheder, ei undlade noget, hvorved den kan komme på en læmpelig og for vort jordiske fædrene-land ønskelig måde. som oplyste christne skal vi  nemlig indsee, at kirkelig eendrægtighed i landet er noget, enhver regiering må ønske, og at, når det giennem mange århundreder har ladt, som en nation var enig om troen, den verdslige øvrighed da må være tilbøielig til at ansee enhver tvist derom mellem de skrift-kloge for et blot kiævlerie, der enten ei er at ændse, eller med magt at undertrykke. dette skal vi indsee, og, som den augsburgske confessjon tilholder, ei undlade eller vægre os ved noget, der kan tjene til eendrægtighed, “såvidt det nemlig kan skee med gud og en god samvittighed,” og når vi, for guds og en god samvittigheds skyld, nødes til at vægre os ved en eendrægtighed, man venter af os, da skal vi med al den rolighed, klarhed og frimodighed, vi kan, udvikle og forestille sagen.
når der nu i den augsburgske confessjon (syvende artikel) tales om kirkens enighed, da beskrives den rettelig, som bestående deri, at man stemmer overeens om evangeliets lære og sacramenternes uddeling, som s. povel siger: “een tro, een dåb,” og det er desuden en sætning, der ståer så fast, som tænkningens urokkelige grund-lov, at tro og vantro, i henseende til eet og det samme, udelukke hinanden.
spørgsmålet er derfor, om den danske national-kirkes medlemmer stemme overeens om evangeliets lære og sacramenterne, eller om troen, om  dåben og nadveren, og her vil jeg ikke giøre andet, end høitidelig, for den levende guds åsyn, som os haver skabt, og skal os dømme efter sandhed, adspørge både høie og lave, lærde og læge, som bryde sig det mindste om gud og salighedens sag, adspørge dem: om de ikke veed, så godt som at de selv er til, at der om disse ting ei finder almindelig overeensstemmelse, men åbenbar splid og uenighed sted, så at hvad den ene kalder sandheds tro til salighed, det kalder den anden falsk og tåbelig overtro; hvad den ene ophøier som igienfødelsens og fornyelsens bad i den hellig-ånd, kalder den anden en i grunden ligegyldig kirke-skik; hvad den ene kalder christi legems og blods samfund, kalder den anden et blot erindrings-måltid om en afdød lærer, ja, med eet ord, at herren jesus christus, hvem den ene tilbeder som gud med faderen, og som frelseren fra synd og død, med hvem alt vort saligheds-håb ståer og falder, ham erklærer den anden for et blot menneske, ved hvis fortjeneste kun tåber kan trøste sig, og hvem kun afguds-dyrkere kan vise guddommelig tilbedelse!
ja, vi veed det alle, således hænger det i sandhed sammen, og denne grund-uenighed findes ikke blot hos nogle enkelte, men strækker sig såvidt både blandt de lærde og de læge, både blandt national-kirkens lærere og øvrige medlemmer, at ingen kan sige hvorvidt! således er det, og således  har det klarlig været allerede i en heel menneske-alder, så man ikke behøver at gåe i mange kirker, for at overbevise sig om, at der hersker modstridende og med hinanden uforenelige religjoner i national-kirken, og der kan da ikke længer være spørgsmål om at vedligeholde en kirkelig fred og enighed, hvor der findes den åbenbareste kiv og strid, men kun om, på hvad måde sandhed kræver, og staten båder ved, at striden føres?
hvorvidt nu uchristnes samvittighed kan tillade dem at skride for medlemmer af den christne kirke, at lade deres børn døbe på en tro, de forkaste, og confirmere i en dåbs-pagt, de selv opmuntre dem til at bryde, det blive deres sag; men christnes samvittighed tillader dem ingenlunde at have kirke-samfund med deres troes åbenbare fiender og fornægtere, end sige da at overgive deres børn til religions-underviisning hos præster, som stræbe at nedbryde deres tro, så, dersom der er christne i landet, er en kirkelig skilsmisse uundgåelig. det kunde nemlig slet ikke nytte, om regieringen end nok så alvorlig befalede, at hele folket skulde troe, hvad der ståer i luthers catechismus, og alle præsterne lære efter den augsburgske confessjon; thi troen er en fri sag, som ingen forordning kan skabe, og et åbenbart hykleri er en afskyelig ting, som intet sandhedskiærligt menneske kan udståe, og sålænge de  vantroe er indsluttede i national-kirken, måe de nødvendig af al magt arbeide på, at udrydde den forhadte tro deraf, uden at nogen menneskelig magt kan afværge det.
og desuden: hvem er sanddru i menneske-kiærlighed, hvem har mindste levende følelse af sand fred og enighed, og hvem har mindste gran af inderlig deeltagelse i gamle danmarks vel, der ei skulde ønske, jo før jo heller, at see et bånd løst, der er knyttet i barbariets og vankundighedens tider, og bæres nu af alle de bedste kun som en forhadt lænke, og må nødvendig, efter sagens natur og erfaringens vidnesbyrd, hvor det ei læmpelig opløses, briste med ulæmpe! er vi ikke dog alle enige om, at selv ægteskabets bånd, skiøndt parterne selv, komne til skiels-alder, have knyttet og lovet at holde det ubrødeligt, at selv det må heller på lovlig måde opløses, når splid og tvedragt har giort det til en slave-lænke, end at de skulde holdes sammenkoblede, mellem hvilke der ligger et helvede, og skulde vi da tænke, det er bedre, at der i det huus, vi kalde herrens, med splid og daglig voxende forbittrelse, bygges på helvede, end at de uforligelige adskilles og fåe lov til at søge himmerig ad den vei, dem lyster! er der dog ikke i vore dage misfornøielse nok med de stats-indretninger, som vi skal bede gud bevare, så vi selv fra denne side måe besværges, dog ikke at nære misfornøielsen med en indretning i kirken,  som sandheds gud umuelig kan eller vil bevare, da den vil sammenføie hvad han nu åbenbar har adskilt!
godt nok, hører jeg flere ædle, veltænkende læsere sige, det er sandt og ret, men hvorledes skal det skee, uden at afstedkomme den største uorden?
mit egenlige svar hertil er, at når vi har viist, at noget bør skee, og vil, efter al rimelighed, om ei anderledes, skee af sig selv, som to ægte-folk, når de blive hinanden utålelige, skille sig selv fra bord og seng, og gåe hver sine veie; når det er viist, da skal vi helst tause overlade det til gud og øvrigheden, hvorledes det skal skee, såmeget heller, som enhver af os er part i sagen, og har derfor ondt ved at være upartisk.
men, efter den uforbeholdne erklæring, at, for min part, er det mig i grunden omtrent ligegyldigt, hvorledes, og på hvad vilkår, min kirkelige skilsmisse fra min troes fiender og foragtere skeer, når den kun virkelig skeer, da min tro er mig så dyrebar, at jeg for dens næring og virksomhed blandt ligesindede, og levende forplantelse til mine børn, agter ethvert borgerligt tab for ringe til, i så vigtig en sag at krympe sig ved; efter denne erklæring, for hvis oprigtighed jeg tør sige mit levnets-løb er borgen, vil og bør jeg ikke undlade endnu engang at nævne forskiellige måder, hvorpå skils missen kan gåe for sig, og tilføie, hvilken jeg anseer for den rådeligste.
den nemmeste måde, og den som giør mindst opsigt, er unægtelig den, man i hannover har betjent sig af, ved at tilkiendegive stats-kirkens præster, at de kirkelig intet have med andre at giøre, end hvem der selv forlanger deres tjeneste; thi på denne måde vilde skilsmissen, hvor nogen holdt den for nødvendig, skee af sig selv.
skulde man imidlertid finde betænkeligheder ved, således at kaste et slør over kirke-forfatningen, men dog ønske at have så lidt som mueligt med skilsmissen at giøre, da kunde man lade præsterne i national-kirken vide, at da de ere ordinerede til at prædike guds ord både hemmelig og åbenbare, og til at forvalte sacramenterne både i kirker og andre huse, kan der intet være imod, om nogen af dem vil være huus-præst for flere eller færre familier, når de kun indskiærpe vedkommende både at udrede til deres sogne-præster, hvad loven tilholder, og for dem at anmelde, hvad der udfordres til kirke-bøgernes anordningsmæssige fuldstændighed. af disse to måder vilde jeg stemme for den sidste, hvorved øvrigheden kun syndes at give en friere udøvelse af den religjon statens love fredlyse, og vandt fri hånd til, uden videre ulæmpe for tilhængerne af den gamle troe og den augsburgske confession, at giøre hvilke forandringer i stats-kirken, den fandt ønskelige, eller  dog med hensyn på de skrift-kloges herskende tanke-gang, rådelige. stillingen blev vel lidt tung for os, hvis religion hidtil heed den herskende, men sligt måe gammeldags christne vide at finde dem i, og såmegen religions-frihed, som åbenbar er den mindste vi kan have, skulde man dog heller ikke tænke, selv vor troes svorne fiender, der sålænge have præket for os om tolerance og samvittigheds-frihed, vilde være bekiendt at misunde os!
hermed vilde jeg slutte, dersom jeg enten troede, at øvrigheden vilde giøre nogen væsenlig forandring i stats-kirken, eller at alle de, der finde sig besværede af nymodens præster tænkde som jeg og nogle få gode venner; men nu troer jeg ingen af delene, og derfor må jeg tilføie et par ord om en mere udstrakt frihed, skiøndt kun med udtrykkelig gientagelse af, at hiint er alt hvad jeg forlanger, og hvad, efter min overbeviisning, alle oplyste christne skulde være fornøiede med.
jeg tænker nemlig, at regieringen ønsker at beholde de gammeldags christne i stats-kirken, og at folket i det hele, såvidt de bryde dem om religion, vil blive ved den gamle, og, under denne forudsætning, var det rådeligst, åbenlyst at give en udstrakt religions-frihed, kun med de indskrænkninger og bestemmelser, den borgerlige orden udkræver, og, når det var skedt, da at gjøre ende på den gruelige forvirring i stats-kirken, ved at holde dem, der vilde være lærere i den,  til at holde sig lovene efterrettelige. da, når de præster og skrift-kloge, der ikke kunde forsone sig med stats-religionen, havde lov til at følge og udbrede deres egen udenfor stats-kirken: kunde de ei med mindste skin af ret beklage sig over, at det formeendes dem i stats-kirken, og prøvede de desuagtet det foragtelige spil at arbeide på en kirkes nedbrydelse, de havde forbundet sig til at opbygge, da vilde de være dømte af den offenlige mening, længe før de modnedes til at falde for retten.
da man imidlertid må indrømme, at den augsburgske confession er et menneske-værk, der, trods al dets mesterlighed i det sextende århundrede, godt kunde trænge til en omarbeidelse i det nittende, og da man tillige må forudsee, at endeel præster, af svaghed og verdslige grunde, vilde blive i en stilling, som ellers ikke var deres rette hylde, så vilde det, uden fornærmelse mod de gammeldags christne, vist være tjenligt for stats-kirken, at unde præsterne deri en større lære-frihed, end loven nu hjemler dem, kun måtte da også alle stats-kirkens medlemmer have samme frihed som kiøbenhavnerne, til at betjene sig af hvilken præst de vilde. når det nemlig, under disse omstændigheder, kun indskiærpedes og overholdtes, at alle præsterne i stats-kirken forrettede sacramenterne, og confirmerede de unge i deres dåbs-pagt, efter de uforanderlige bestemmelser, samt at de hverken i prædiken eller ungdoms-underviisning modsagde hvad der hører til denne christelige grundvold, da kunde forpligtelsen i øvrigt vel indskræn kes til det gamle ordinations-vilkår, ærlig at lære efter vor hellige skrift, og selv i alter-bogen kunde der være forskiellige formularer, mellem hvilke præsten havde valget.
det er min på historie og efter-tanke velgrundede formodning, at herved den allevegne uundgåelige skilsmisse vilde, i det mindste hos os, blive så borgerlig tilfredsstillende, at regieringen vist aldrig skulde fortryde, men snart glæde sig over at have lagt hånd derpå; thi strid om åndelige ting, når det kun er en åben feide, med lovmæssige skranker, er så langt fra at skade statens rolighed, at det tvertimod er noget, hver stat i vore dage måtte lykønske sig med, thi at det åndelige liv hos et folk opsluges af politisering er ligeså lidt til statens gavn, som at det hendøer, og en af delene må dog skee i vor uenige verden, når ånden ei kan bevæge sig frit i sin naturlige sphære.
hvor der nu således blev givet en udstrakt religions-frihed, medens det dog vedblev at være den gamle luthersk-reformerede christelige kirke, hvortil mængden af folket hørde, og hvori derfor regieringen udnævnede lærerne, og ordnede forfatningen, der var den lutherske reformation i kirkens forhold til staten virkelig blevet fortsat, i det den dunkle og skiæve idee, om en christelig national-kirke, havde klaret og rettet sig, til begrebet om den christne kirke i et frit forbund med staten, som hjemlede statens over-hoved al den kirke-magt, sam me med føie kan ønske sig, uden at der dog skedte noget skår i samvittigheds-friheden, som er en umistelig menneske-ret!
det kan vist nok ikke feile, at allevegne den tid engang vil komme, da den christne kirke aldeles må tabe sit udseende af en stats-indretning, og trække sig tilbage i sig selv, som fra begyndelsen, og den tid er allerede kommet på ethvert sted, hvor enten regieringen opkaster sig til herre over troen i stats-kirken, eller hvor mængden af folket er kied af christendommen; thi der vil det ringe for alle christnes øren, hvad ånden ved apostelen siger til menigheden: misparres ikke i spand med de vantroe, thi hvad fællesskab er der mellem retfærdighed og uret, hvad samfund mellem lys og mørke, hvad overeensstemmelse mellem christus og belial, eller hvad har den troende at skifte med den vantro! gåer derfor ud af deres kreds, og fraskiller eder, siger herren, og rører intet ureent, så vil jeg tage imod eder, (med åbne arme) og jeg vil være eder en fader, og i skal være mine sønner og døttre, siger den alrådende herre! det må skee engang før domme-dag, siger jeg, thi kun tilbagetrukket fra verden, og borgerlig død i den, kan christi menighed renses og helliges til det himmelske borgerskab, der udmærker arilds-kirken i jerusalem, men det skal gåe med christi kirke i den ny verden, som det gik med ham selv i den gamle, under hans jordiske levnets-løb, så det er et spørgsmål, om dens time er kommet! herren vidste nemlig ikke blot sin  død forud, men vidste, at derfor var han kommet, at han som hvede-kornet skulde døe, men hverken slog han dog sig selv ihjel, heller ikke opirrede han sine fiender til at giøre det, han blev kun ved at tale sandhed, og at giøre sin faders gode gierninger, indtil hykleren blev kied af at følge, og ondskaben kæk til at fælde ham! det gjorde herren, og han har givet os exemplet, for at vi skal træde i hans fodspor, så vi blive ved at giøre timeligt gavn, som hans børn, der lader sin soel opgåe over onde og gode og lader regne over retfærdige og uretfærdige, indtil man ei længer vil tåle det, indtil vi ei længer kan undgåe den borgerlige død, uden ved at fornægte herren, eller, hvad der er det samme, sætte ham i classe med løgn-propheterne, hvis lærdom er både ja og nei, ligesom herren, da han stod for rådet, kun havde valget imellem, at nægte han var christus den levende guds søn, eller dømmes til døde.
kun derfor, kun for at være guds efterfølgere, som elskelige børn, der omgåes i kiærlighed, kun derfor måe vi stræbe at oplyse de verdslige stater om, hvad der tjener til deres bedste, og bede dem dog ikke at drive de christne til det yderste, thi de gjorde os ingen skade dermed, da hvem herren har lovet at tage faderlig imod, bliver aldrig huusvild, hvem der har borgerskab i himlen, kan godt undvære jorden, men de giør åbenbar dem selv ubodelig skade dermed. vil man end ikke troe, hvad dog historien tydelig viser, at ligesom herren velsignede labans huus for jakobs, og potiphars  huus, ja hele ægypten, for josephs skyld, således velsigner han også, for sine troendes skyld, hvert land og rige som vil huse og hæle dem, ja lader ingen ubelønnet, som rækker dem en lædske-drik, fordi de er hans discipler; vil man nu i vore vantroe dage ikke troe det, og heller ikke troe, at vore bønner for konger og fyrster, fred og frugtbarhed, formåe det mindste hos den herre, som har lovet at give os alt hvad vi forlange, og som åbenbar giver os, hvad verden fattes: det vi selv er fornøiede med; vil man end ingen af delene troe, så troe man dog sine egne øine: at christelig fromhed udklækker og opelsker alle borgerlige dyder, medens vantro selv-klogskab bandlyser og udrydder dem, ja, med eet ord, at christendommen styrker og helliger alle troskabs og kiærligheds bånd, medens vantro overhugger dem, den ei kan opløse.
hvad har nu en stat vel i denne henseende at vælge imellem? åbenbar kun tre ting, hvoraf de to er begge onde, og den tredie derfor det eneste, vi, som oplyste mennesker og troe undersåtter, kan bede om, og råde til.
som det er i national-kirkerne, udenfor engelland, kan det nemlig ikke ret længe blive, thi kunde end de christne udholde det, kan staterne det dog ikke, og enten må da staten fortsætte den lutherske reformation, som ovenmeldt, eller aldeles opløse national-kirken, eller omdanne den således, at de christne nødes til at forlade den.
nu at opløse national-kirken, så religion og kirke-sager blev noget, regieringen, som i nord-america, slet ikke befattede sig med, det vilde jo unægtelig både for mere statens indtægter og formindske dens udgifter, hvad i vore dage må findes ønskeligt; men, alt andet tilsidesat, må man ikke glemme, at hvad der lod sig giøre i nord-america, hvor religionen altid havde været en blot privat-sag hos de fleste, der netop drog til america for i den henseende at råde dem selv; det lader sig ikke giøre hos os, hvor omstændighederne er ganske anderledes.
dog, dette behøver ingen videre udvikling, da man, under revolutioner, i vore dage, altid, trods alle mod-grunde, vil giøre finants-operationer, og, uden revolution, vist aldrig fristes dertil.
den anden udvei: at omstøbe national-kirken efter den herskende skrift-klogskab, og lade det komme an på en prøve, om de gammeldags christne vil blive deri, eller ikke, har derimod for enhver regiering i vore dage noget fristende, og da det dog åbenbar er det værste man kunde giøre, bør det med flid oplyses.
for at give oplysningen den størst muelige klarhed, vil vi her lade det uafgjort, enten der ved denne omstøbelse, på et givet sted, vilde nogen forlade national-kirken eller ikke; thi i begge tilfælde skiød staten jo den gammeldags christendom fra sig, og forbandt sig kirkelig med den nymodens skrift-klogskab, og blev der desuagtet nogen levning af gammeldags christendom i national-kirken, da havde staten den åbenbar ikke med sig, men imod sig, thi det var ikke med, men imod begge parters villie.
hvad nu staten vilde vinde ved et forbund med den nymodens skrift-klogskab, er allerede klart af dennes øverste grund-sætning; thi den lyder vitterligen således, at bibelen, eller den hellige skrift, er den eneste troes-regel, og en guddommelig leve-regel, men kan kun forståes af de dertil opfostrede lærde theologer, hvis udsagn almuen, og læg-mand i det hele, skal, uden modsigelse, blindthen antage for bibelens rette mening, om de end selv finde det modsatte deri.
dette er hvad de skrift-kloge nu kalde en fortsættelse af den lutherske reformation, men det er jo åbenbar det modsatte, er åbenbar en krebs-gang tilbage til hierarchi og pavedom; thi netop af den over-tro, at lære-standen havde ret til at råde over tro og samvittighed, deraf udviklede jo hierarchi og pavedom sig, og deraf må det til alle tider nødvendig udvikle sig. enten vilde nu mængden af folket finde sig i dette ånds-tyranni, eller den vilde det ikke; men vilde den det ikke, da var jo en sådan national-kirke ingen støtte for staten, men en pest, og underkastede folket sig det theologiske pavedom, da var staten åbenbar i theologernes hånd, og måtte kiøbe deres, som fordum pavernes, venskab i så dyre domme, som de behagede. man tænke kun ikke, de skrift-kloge, når de kunde udgive for guds ord alt hvad dem behagede, under det påskud, at bibelen, rigtig forstået, hjemlede det, man tænke da kun ikke, at de over troen til salighed vilde glemme enten de udvortes handlinger, eller  dem selv, deres egen ære og fordeel! nei, tvertimod, de sige os det jo selv, at det kan omtrent være dem det samme hvad man troer, når man kun ikke troer hvad de christne har troet fra begyndelsen, og at med evigheden har det ingen fare, da vor herre, om end først giennem en skiærs-ild, må giøre os alle salige, hver på sin viis, så det er egenlig handlingerne og livet i denne verden, og borger-samfundets uddannelse, efter rette, guddommelige fornuft-ideer, det giælder om! det er altså åbenbar en kirke-stat efter deres hoved, de skrift-kloge, med den mørke bibel, som paverne med den mørke tradition, til rygstyd, vil stræbe at realisere, og kan da umuelig glemme på deres landemoder (synoder) først og fremmerst at påståe for sig selv en stilling i staten, der svarer til deres halvgude-rang, og til deres høie bestemmelse: at være midlere mellem guds ord, som kun de forståe, og borger-samfundet, som kun de kan hellige og lyksaliggiøre.
vilde nu nogen regiering enten nægte de nye paver, hvad der hørde umiddelbar til deres, altså middelbar til samfundets lyksalighed, eller vilde den nægte dem det hals og hånd over kirke-samfundet, som den, ved at indrette det efter deres hoved, selv havde givet dem, da vilde der kun behøves den verdens-klogskab og smidighed, som sådanne skrift-kloge aldrig fattes, til at frembringe den offenlige mening, at stats-øiemedet ei kunde opnåes under den nærværende for fatning: en bansættelse i skolemester-stil, der vilde have samme practiske følger, som pavernes i kirke-stil.
troer man, dette er overdrevent, da læse man hr. general-superintendent bretschneiders breve til en statsmand, om regentens ret til at afsætte de theologer, der lære mod kirke-lovene, og, tør man true, mens man har loven imod sig, kan dog vel enhver begribe, man vilde handle, når man havde loven for sig.
er det nu åbenbart, at kun hvem der enten er gruelig forblindet, eller hvem der ønsker staterne al timelig ulykke, kan råde regieringer at omskabe national-kirkerne efter den herskende skrift-klogskab, så mener jeg, det her måtte blive den rette stats-klogskab, på en læmpelig måde at forebygge, hvad der ellers, efter naturens orden vil blive uundgåeligt, ved i tide at reformere stats-kirken, med religions-frihed. de samme skrift-kloge, der nu mestre regenterne, og true staterne med et nyt pavedom, vil nemlig være de uskadeligste og ubetydeligste personer af verden, såsnart de miste det præg, regieringen, ved at tåle deres væsen i national-kirken, selv mod sin villie låner dem, og de gammeldags christnes forenede bønner og bestræbelser vil have den samme velsignede virkning på borger-samfundet, som århundreders erfaring vidner, de fordum havde, og som det ligger i sagens natur, de altid måe have, hvor de ei forskydes. vi veed det nemlig meget vel, at vi ikke, selv med den varmeste christelige prædiken  og det mest lysende christelige exempel, kunne skabe helgene i hundredtusind tal, men vi veed det også, og historien stadfæster det med os, at hvor eet tusinde røres tilbunds af det levende guds ord, som varer evindelig, der gribes meer end hundredetusinde såmeget deraf, at de i det mindste blive gode, gavnlige, flittige, rolige borgere og trofaste undersåtter, og er det en uberegnelig stats-vinding til alle tider, hvad ikke da i vore dage, under en giæring, ja under et åndeligt jordskiælv, der truer alle bygninger med sammen-styrtning, og vil sikkerlig kuldkaste alle, undtagen klippe-fæstningen, der bygdes på hans ord som skabde himlen og jorden, og ved den menneske-søns hånd der fører guddoms-spiret, alle uden den, og dem den beskytter, dem dens høveds-mand histoppe fredlyser, og opvækker sine kæmper til at forsvare, med det åndens sværd, der skiærer kiød som klæde, ja, er den rette kværn-bider, som kløver mølle-stene selv til øiet!
kan man dog ikke see det, eller vil man ikke, at deraf kommer den nærværende tids grueligste plage: den ubetingede higen efter opløsning og omstøbning, det blive bedre eller værre, den kommer deraf, at få har en levende gud, og færre et levende håb, som er høiere end jorden, og man drives derfor af uro, mismod, mistro, misfornøielse og frygt, som af furier, blinde, med det forfængelige håb, at dog måskee det tilkommende, når alt forandredes, kunde blive tåleligere end det nærværende! o, hvilken øvrighed, den kaldes hvad den vil, og  hvilken oprigtig folke-ven, han troe hvad han kan, måtte ikke ønske, at der i hver en kirke stod nu en gammeldags christelig præst, med tro og ånd og salvelse, som med det mægtige ord, der oplyser øine, og opliver sjæle, kunde indgyde de forsamlede skarer også kun en gnist af den hellige ild, der opløfter sjælen over øieblikket, også kun en dråbe af den livets flod, der stiller hjertefærd og skaber fred! hvad var den ikke værd i den mynt, selv hedninger kan skatte, en levende, giennemgribende, gammeldags, christelig prædiken over ordet: giver keiseren hvad keiserens er, og gud hvad guds er! men det er jammeren, ikke for os christne, som ståe fast, om end jorden gåer som et lagen, og bjergene smuldre i havet, ja, som kun flyve herfra, når stjernerne falde, nei, men jammeren for stater og riger, at den prædiken, den lader sig ei holde, den hellige tilflugt i kirken, fra nag og kummer, den lader sig ei finde, sålænge de gammeldags christne måe sukke til det bryder i deres lænder, over den gru, at de regnes til en kirke, hvor deres herre fornægtes, og deres tro forskydes, og over den ynk, at christnes børn er vidt og bredt under vantroe skriftkloges åg, som lægge snarer for de små der troe på herren, uden at ændse, hvad han har sagt, de måtte heller ønske, der var bundet en mølle-steen om deres hals, og de var sænkede til havets bund!
see, derfor vilde jeg endnu engang løfte min stemme, såvidt jeg mægter, til at tale, sandelig, meer statens end den christne kirkes sag; thi lad dem skiælve  for kirken, der troe, de er dens piller, jeg er rolig, fordi jeg veed, at jeg er ikke dens rygstyd, men den er min, og jeg føler, den ståer urokkelig fast; men jeg elsker mit jordiske fædreneland, og det fortoner sig så elskeligt på tidens hav, som sællands de favreste kyster ved belt og sunde, og jeg vilde derfor være utrøstelig, hvis jeg ikke gjorde alt hvad jeg kunde, for at besværge både jordskiælv og storme, i herrens navn, så de gik uden om fredens og mildhedens, ærlighedens og rettens venligste herberge, såvidt jeg veed, under solen! men min mund er bundet, fra den forgiæves tog til gienmæle mod lovens overtrædelse i kirken, og dermed er min taushed lovlig undskyldt.
(fortsættes.)
n. f. s. grundtvig.
må trykkes. i kjøbenhavns politieret d. 13de febr. 1831.
holm.
det er christendommens umiskiendelige fortrin for alle andre religjoner, og ret egenlig det guddommeligheds-præg, den for tænkeren bærer til skue, at den ikke blot berører, men uopløselig knytter sig til alt hvad der med føie kan kaldes ædelt, stort og elskeligt hos mennesket. den er kommet til jorden som et evangelium fra himlen: som det glædelige budskab fra den himmelske fader til sine forlorne børn i støvet, at dem er en frelser født: den herre christus, i davids stad, og at ved ham er dem ikke blot skiænket trøst herneden, men evig glæde beredt i fædrene-huset heroventil, og det bliver derfor altid dens hoved-sag at byde: guds fred, og at trøste de dødelige med det evige liv, og derved er det den skaber en almindelig kirke; thi samvittigheds-ro og saligheds-håb er hvad alle syndere, på thronen som i hytten, og til alle tider, naturlig fattes, og måe, om de er kloge, juble ved at finde. men skjøndt menneskets  inderste er christendommens egenlige virke-kreds, og det eneste sted på jorden hvor den gjenføder paradiset, på denne side domme-dag, så kunde den dog umuelig være en guds kraft til salighed, dersom den ikke oplivede alt det i mennesket der er af gud, og stræbde øiensynlig at reformere menneskelivet, efter det ophøiede mønster, som selv i den naturlige tilstand svæver de bedre for øine!
uagtet vi derfor ingenlunde kan tjene de vantroe i, enten udelukkende eller især, at beregne christendommens velsignede virkninger efter dens velgiørende indflydelse på borger-samfundet og oplysningen i verden, så indrømme vi dog strax, at en sådan må have været kiendelig overalt, hvor jorden i mennesket virkelig forsonedes med himlen, så det er ikke blot til udødelig ære for christendommen, men til uslukkelig skam for dens fiender, at historien på hvert blad beskriver de selv for den verdslige betragtning glædelige følger af den troes indførelse og oplivelse, som verden hader, og stener altså for dens gode gjerninger. det er således, for at sige alt med eet, en vitterlig sag, at da barnet fødtes i bethlehem under keiser augustus, da var han roms tyran, og rom den hele dannede verdens, så al den frihed og borgerlige lyksalighed, der siden har været i verden, udsprang af krybben. heri ligger det allerede, at også bevarelsen, udvidelsen og bearbeidelsen af den gamle verdens kundskaber, eller med eet ord: op lysningen må i det mindste middelbart være christendommens værk; thi hvor retten fornægtes, må oplysning hades, hvor sværdet hænger over hovedet, falder pennen af hånden, og hvor sædernes fordærvelse tager overhånd, der tabes både lysten og evnen til boglig konst og dyb alvorlig efter-tanke. her at ville tale om tilfælde, er latterligt, ikke blot fordi det dog vel må have sin grund i christendommen selv, at dens følger er det eneste tilfælde i sit slags, men også fordi det åbenbar ligger i christendommens natur at fremme borger-vel og oplysning, så, hvor dens ånd er med den, må det skee. den kalder sin ånd den hellig-ånd, og vil jo af sine bekiendere skabe de helliges samfund, og erklærer jo inderlig, virksom, opoffrende, menneske-kiærlighed for seiglet derpå, så den kan umuelig være levende i noget bryst, uden at skabe en god ven, en god nabo, og en god borger i alle måder. den henviser uafladelig sine bekiendere fra det synlige til det usynlige, fra det kiødelige til det åndelige, og må derfor gjøre alle dem den besjæler, til indbyggere af den åndelige verden, hvor lyset søges, og hvor det fryder, og endelig fører den en bog med sig, trindt om land, skrevet på den gamle verdens tunge-mål, og rig på indhold af alle åndelige slags: fra den høieste poesi og dybeste tænkning, til den barnligste og jævneste fortælling, så, hvor christendommen er levende, kan det aldrig feile, den jo sætter de menneskelige ånds-kræfter  i bevægelse, oplader den gamle sprog-verden, og skaber en ny, hvori den søger sin forklaring. derfor vil det også altid være kiende-tegnet på en ægte reformation i christenheden, at det liv den gienføder, langt fra at være borger-samfundet og videnskabeligheden fiendsk, er høist velgiørende for begge, og enhver som kiender de sidste tre århundreders historie, og har sind til at dømme upartisk, må også vide, at disse ægthedens kiende-tegn er øiensynligst, hvor man enedes bedst med morten luther.jeg tør i denne henseende dristig anbefale de læsere der ikke kiende dem mine korte verdens-krøniker fra 1812 og 1817, thi, med alle deres brøst for resten, give de et livligt og forsvarligt billede af den lutherske reformation og dens velgiørende følger.
jeg tør i denne henseende dristig anbefale de læsere der ikke kiende dem mine korte verdens-krøniker fra 1812 og 1817, thi, med alle deres brøst for resten, give de et livligt og forsvarligt billede af den lutherske reformation og dens velgiørende følger.
men, just fordi christendommen omfatter alt menneskeligt, derfor er den naturligviis også udsat for al muelig misbrug og fordreielse, så dens lys også i denne henseende ligner solens, og dens vederkvægelse regnens, hvoraf uhyrer, ukrud og utøi, ligesåvel nyder godt, som ædlinger, blomster og fugle, men lønne med utak. ja, ikke blot for vitterlig misbrug og mishandling er christendommen ved sin altomfattende velgiørenhed udsat, men også for alle de misgreb der uforsætlig kan begåes med hvad der, som livet og lyset, er tjenligt til al bedrift og bestilling i verden, og det må derfor aldrig undre os, at, når på den ene side den verdslige stat stræbde at sætte chri stendommen aldeles i sin tjeneste ᴐ: at beherske den, så stræbde den verdslige viisdom ei mindre ivrig at giøre ligeså, hvoraf der nødvendig måtte reise sig en bestandig kamp, både mellem disse der med vold vilde rykke guds rige til sig, og med guds rige selv, der ikke kunde eller vilde lade sig beherske af andre end kongen i det høie, og ånden som er hans fuldmægtige statholder på jorden. vi har seet, hvorledes kirken i det romerske rige gjordes til en stats-sag, og staten i middel-alderen til en kirke-sag, hvorledes luther stræbde at oprette et forbund mellem kirken og staten, der sikkrede begges frihed og rolighed, og hvad derved var feilen, som nu med guds hjelp skal rettes til gavn for begge, og hvilke livs-farer christendommen måtte udståe under forsøgene på at verdsliggiøre dens liv, kan vi, som er midt deri, umuelig glemme. men at christendommens lys har været i ligesåmegen fare for at slukkes under de høilærdes, som dens liv for at endes mellem stats-mændenes hænder, det er langt fra at være hele menigheden klart, og dog var det ligesåvel en livsfare, og i grunden den største, thi livet, det være nok så dårligt, er dog et liv, sålænge det varer, men lys uden liv er død fra først til sidst, og kan umuelig være christeligt, da liv af døde ᴐ: gjenfødelse er christendommens begyndelse, og det evige liv ᴐ: salighed dens øiemed.
når vi see, hvorledes de protestantiske theologer i slutningen af forrige århundrede, i begyndelsen af dette, og endnu sædvanlig, behandle christendommen: ikke som den ældgamle, apostoliske, af historien bevidnede, og giennem de utallige kirke-stammer og slægter levende beseiglede tro, de kaldtes til, ved hjelp af bibelen og boglig konst, at befæste, udbrede, oplyse og forsvare, men som noget splinternyt, ubestemt de først skal udlede, med deres egen fornuft af skriften, eller med skriften af deres egen fornuft, når vi see denne ødelæggelsens vederstyggelighed, og høre den udråbe for reformationens nødvendige følge og fuldmodne frugt; da fristes vi til at giøre reformatorerne i det sextende århundrede, og især morten luther, stor uret, ja, kan egenlig slet ikke undgåe det uden kirkehistorisk kundskab. vel er nemlig luthers cathechismus det gyldigste vidnesbyrd der kunde gives, om, at han både selv bekiendte sig til de christnes oprindelige tro, og at han vilde, menigheden skulde blive ved den ufravigelig, så det er kun bagvaskelse når theologerne ymte om, at de høitidelige erklæringer desangående i den augsburgske confessjon kun skedte på skrømt! men derimod er det ganske rigtigt, at selv luther og melanchthon, ei at tale om de andre refor matorer, hældede stærkt til den mening, at de christnes troes-bekiendelse lånde sin bedste gyldighed fra skriften, så det var langt mere deres christelige følelse, end deres theologiske indsigt, der veiledte dem, når de stod hardt imod alle dem, der vilde udlede en ny christendom af skriften, eller, hvad der løber ud på det samme, forandre troen efter deres skrift-klogskab.
når derfor de nymodens kiættersk-jødiske, eller tyrkisk-hedenske, skrift-kloge var ærlige og oplyste nok til at sige: vi indrømme gierne, at vi ligesålidt have tro tilfælles med luther og melanchthon, eller selv med cranmer, zwingel og calvin, som med den gamle christne, apostoliske kirke; men vi påståe kun, at når man dristig udvikler alt hvad der flyder af reformatorernes theologiske principer: om bibel-kritiken som troens og kirkens rette værne-thing, da må man komme til vores påstand: at der i den christne kirke ikke bør være anden uforanderlig tro, end troen på bibelens guddommelighed, så det øvrige beroer på, hvad enhver tids-alders skrift-kloge finde i bibelen, og fastsætte som almindelig kirke-tro, indtil videre; når de vantroe theologer var ærlige og oplyste nok til at føre dette sprog, da måtte jeg, og enhver billig og besindig kirke-historiker, forsåvidt give dem ret, og indskrænke os til at forsvare luther med den kirke-historiske oplysning, at feiltagelsen var ældgammel, så  han skabde den ingenlunde, men stræbde netop, som reformator, at giøre den uskadelig, så hans reformation skal heller ingenlunde i denne henseende forkastes, men kun på en christelig måde fortsættes!
allerede apostlerne petrus og paulus berøre, i deres sende-breve, de kiætterske forsøg på, ved misbrug af den hellige skrift, at rokke de christne i den dem overantvordede hellige tro, og når vi læse irenæi og tertullians skrifter mod kiætterne, da see vi grandt, at den apostoliske kirke afviiste alle de nye byg-mestere med troes-bekjendelsen ved dåben, og med den hele apostoliske prædiken, der var i frisk minde hos menighederne i ephesus, i rom, og allevegne, hvor apostlerne selv havde opslået deres lære-stole, og grundet kirken. det var imidlertid naturligt, at biskopperne på de apostoliske sæder ligelidt vilde tåle nogen afvigelse fra den dem velbekiendte apostoliske lærdom i det hele, og derfor ingenlunde skarpt adskildte den urokkelige grund-vold, lagt af herren selv, mens han var synlig tilstæde, ved dåben og nadveren, fra hvad hans fuldmægtige sende-bud, apostlerne, oplyste og drevne af den hellig-ånd, havde bygget derpå, og heri låe spiren til den følgende forvirring; thi hver biskop stræbde dog at opbygge apostolisk på sin viis, og, som apostelen paulus bemærker, kan det aldrig feile, at jo nogle selv af dem, der bygge på den rette grundvold, bygge med træ og rør og strå, som ei kan  tåle ilden. når der nu, enten under strid med kiætterne, eller under tvist mellem biskopper, blev spørgsmål om den ægte apostoliske lærdom og visse tilsætningers forhold til samme, da tyede man naturligviis til apostlernes efterladte skrifter, som de mest upartiske vidnesbyrd om hvad apostlerne virkelig havde lært, og hvad dermed kunde forliges eller ikke.
således opkom det siden gjennem tidens løb så farlige mis-forhold mellem kirken og skolen, eller mellem troen og theologien: mellem troens ord og skrift-fortolkningen, men hvad der gjorde ulykken, var dog den verdslige magts indblanding i kirke-sagerne, og den alexandrinske høi-skoles overlegne indflydelse på tanke-gangen.
hvor nemlig den christne kirke betragtes som en stats-indretning, der stræber naturligviis øvrigheden efter at give lærdommen i den en langt mere iøinefaldende lighed og strængere eensformighed, end der kan opnåes ved blot at holde over den apostoliske troes-bekiendelse og ordet ved sakramenterne, så der vil altid blive foreskrevet en udførligere og bestemtere lærdoms-regel, der i prædiken og underviisning skal følges. herimod kunde der heller ikke fra kirkens side være stort at indvende, når religjonen vedblev at være en fri sag, så de christne, der enten fandt lære-forskriften utålelig eller dog byrdefuld, havde lov til, uden borgerlig ulæmpe, at adskille sig fra stats-kirken; men  det har sjelden været tilfældet, og var det ingenlunde i romer-riget, hvor forfølgelse, lands-forviisning, og omsider henrettelse, blev de læreres lodd, der ei vilde følge stats-kirkens forskrifter.
når nu den verdslige øvrighed vil give en lærdoms-forskrift i den christne kirke, da kan den enten giøre det på egen hånd, med pavelig anmasselse af det christi statholderskab, der kun tilkommer den hellig-ånd, eller i forening med biskopperne og andre berømte kirke-lærere, på en geistlig rigs-dag, som er mindre stødende, men ei mere fyldestgjørende, når det skal være en regel for alle christne; thi det ligger i sagens natur, hvad apostlerne peder og povel også udtrykkelig indskiærpe, at hverken må geistligheden være troens, eller biskopperne geistlighedens herrer! det sidste skedte imidlertid, som vi veed, og med lande-modet eller conciliet (råds-forsamlingen) i nicæa, under constantin den store, begynder en række af geistlige rigs-dage, der, fra begyndelsen til enden, har været en glimrende kamp-plads for politik og skole-fuxeri, men en stor ulykke både for kirken, for staten, og selv for skolen, der dyrt har måttet betale den forfængelige ære, den derved øiebliklig vandt.
såsnart man nemlig på et lande-mode skal udkaste en almindelig forskrift for den christne menighed, enten uden hensyn på det uforanderlige ord i kirken, eller dog af videre udstrækning, da lægges na turligviis bibelen på bordet, som da også bogstavelig skedte i nicæa, og da bogen, som man veed, er døv-stum, bliver det naturligviis de bog-lærde der skal fremføre dens mening og kiendelse, hvorved møder den omstændighed, at ganske enige blive de bog-lærde aldrig om meningen af en indholdsriig bog, endsige om hvad der i den er det aller-klareste og aller-vigtigste, hvad de dog netop skulde være enige om, for, efter bogen, at foreskrive noget almeen-gyldigt, der ikke åbenbar flød af kirke-ordet. selv i bedste tilfælde: når alle de bog-lærde var christne, og vilde gåe ærlig og samvittighedsfuld tilværks, vilde sådanne bibel-kiendelser altid blive mislige; men hvad måe de da ikke blive, når mange af de bog-lærde i grunden er uchristne, og har altså læst bibelen med hedenske eller tyrkiske øine, og mængden desuden som oftest vil lade sig lede mere af den verdslige øvrigheds end af den hellig-ånds drift!
når vi nu vil kiende de bog-lærde i den gamle christenhed, da måe vi gåe til alexandrien i ægypten, hvor også det arianske kiætteri, som foranledigede lande-modet i nicæa, først var opkommet. vel var menigheden i alexandrien ingen apostolisk plantelse, og det er kun et løst sagn der giør evangelisten marcus til dens stifter, hvorfor kirken der, som man kan see af eusebs kirke-historie, i de to første århundreder spillede en så høist ube tydelig rolle; men alexandrien havde, næsten ligesiden alexander den stores tid, med sin uhyre bog-samling, været bog-ormenes himmerig, og heraf fulgde, deels, at de alexandrinske christne vilde blive de boglærdeste, og deels, at de christnes kirke-bog vilde i alexandrien giøre mest opsigt. her var det da først christendommen kom i egenlig berørelse og vexel-virkning med den gammel-græske og jødiske videnskabelighed, hvad der gik såvidt, at man tidt har ondt ved at finde forskiel på tanke-gangen hos de to samtidig berømte skole-mestre i alexandrien: ammonius saccas og clemens, skjøndt den første gjaldt for en hedning, og den sidste for en christen. en fælles lærling af begge var da også origines, det store lærdoms vidunder, som i det tredie christelige århundrede gjorde umådelig opsigt både blandt christne og hedninger, og, medens vi gierne lade det ståe ved sit værd, om han eengang lod sig true til legemlig at giøre røgelse for afguderne, er det indlysende, at han utallige gange åndelig og frivillig strøede virak for den hedenske viisdoms-gudinde, og indførde en så luftig og vilkårlig skrift-fortolkning, at man efter den kan bevise alt og intet af bibelen. endnu før origines døde, besteg en af hans berømteste discipler, dionysius, bispe-stolen i alexandrien, og når man af eusebs kirke-historie seer, hvilket orakel denne gamle ræv var for hele den østlige eller græske christenhed, da undrer man sig ikke længer over arianismen, over lande-modet  i nicæa, hvor biskopperne gav en hedensk keiser forsædet, som pontifex maximus, eller over noget af de mange vidnesbyrd om et opfarvet hedenskabs indbrud i øster-leden.
på den vestlige eller latinske christenhed havde vel den alexandrinske høiskole og origines langt mindre indflydelse, og man holdt der urokkelig fast ved den apostoliske troesbekjendelse; men her opkom hierarchiet, der, uden som hiint skolemesterskab at undergrave kirken, dog for en tid gjorde den til en røver-kule. dette er så bekiendt, og, i forhold til skolemesterskabet, så eensidig revset at jeg vil indskrænke mig til at vise dets naturlige opkomst, og forholdsmæssige fortrin, som et mindre onde.
når man nægter at der, lige fra den christne kirkes begyndelse, har været en ved særdeles indvielse udkåret lære-stand, med forskiellige grader, da vrævler man kun; thi herren selv indviede jo tolv apostler og halvfjerdsindstyve discipler, og kun ved de meest hårtrukne fortolkninger af petri og pauli breve, og ved grundløse magt-sprog om de tydeligste vidnesbyrd af kirke-fædrene, kan man undgåe den tilståelse, at bispedømmet er en apostolisk indretningdelvis fremhævet i a, så det er en reen sag, at biskopperne, når de blot lode sig beherske af menighedens uforanderlige tro, havde ret til, på eget ansvar, at prædike, og fortolke skrifterne, som de fandt tjenligst. men hvad bisperne og præsterne ikke havde ret til,  var at påbyrde menigheden nye troes-artikler, end sige da halvveis at udelukke alle troende læg-mænd af kirken, ved udelukkende at anmasse sig navnet af geistlighed (de åndelige) som tilkommer de helliges samfund, og udgive sig selv for kirken, hvori læg-mand, som de verdslige og kiødelige, ei kunne indlemmes, men hvortil de kun skulde høre. dette uvæsen udsprang øiensynlig af det montanistiske kiætteri om den hellig-ånds kiøds-påtagelse, blandet med den latinske jurist tertullians ildestædte romer-ret, hvorfor det også er hos tertullians discipel, eller rettere tilbeder, cyprian i carthago: en af de proselyter apostelen paulus udtrykkelig havde fraskrevet de til hovmod fristende bispe-stole, vi først finde de hierarchiske grundsætninger udtalte med bispe-myndighed, som om christenheden skulde være et gjenfødt rom, hvor de geistlige patricier, som augurer, styrede og kudskede menigheden, som plebeier.
når man nu veed, at cyprian blomstrede i vesten, på samme tid som origines i østen, og blev, både som biskop, som martyr, og som orthodox, der ret egenlig canoniseret, da seer man nok, udsigterne for sand christendom var ved slutningen af det tredie århundrede kun mørke overalt, men glemme må man ikke, at medens der i østen spændtes snarer for de troende, lagdes der dog kun i vesten et åg på dem, som de fleste gjerne underkastede sig,  fordi når menigheden bliver lunken, vil den altid heller i salighedens sag have med bispen og præsten, end med christus og den hellig-ånd at gjøre, vil heller troe, at geistligheden ad en bagdør kan skaffe dem ind i himmelen, end selv indtrænge sig ad den snevre port. ret iøinefaldende er forskiellen, når man sammenligner oraklerne i den østlige og vestlige christenhed, ved det femte århundredes begyndelse: hist chrysostomus i antiochien, og her augustinus i det afrikanske hippo; thi hist finde vi en skrift-klog med verdslig veltalenhed, der beiler som en skuespiller til sine tilhøreres klap, uden at man let skal sige, hvad han troede, men her finde vi dog en troende biskop, hvem det med al hans latinske spidsfindighed og andre brøst, dog er alvorlig om jesus christus, og om menighedens udødelige sjæle at gjøre!
samtidig med augustin var den latinske kirkes ypperste skole-mester hieronymus, men deels var han langt mere sprog-mester end noget andet, og deels fik han aldrig nogen overveiende indflydelse på kirke-lærdommen, så det tegnede alt fra begyndelsen til, hvad også enden blev, i den vestlige christenhed, at skolen der kun skulde spille en håndværksmæssig rolle, det være sig nu enten philologisk, som hos hieronymus, eller historisk, som ved decretalie-samlingerne, eller philosophisk, som hos scholastikerne, så det var immer bisperne som augurer, og  paven i rom, som pontifex maximus, der enten satte skolen i arbeide, eller bedømde dog lærdommen, efter den foregivne uindskrænkede fuldmagt af christus, og utabelige indskydelse af den hellig-ånd.
at nu skolen herved ingenlunde stod i sit rette forhold til kirken, men blev et giærde om alle deri opkomne vildfarelser, istedenfor at den ved immerstigende oplysning skulde reist en dæmning imod dem, er ligeså klart, som at bisperne, og især den romerske, vidt overskreed deres fuldmagt, og kundgjorde kun alt for indlysende tabet af den hellig-ånd; men når menigheden skulde have tyranner, måtte den dog åbenbar langt heller have sine egne foresatte dertil, som dog skjælvede ved at bryde grund-loven og dåbs-pagten, og bekjendte dog, de havde magten til lehn af christus og den hellig-ånd, end de hedenske boglærde, der herskede i minervas og deres eget navn, gjorde nye troes-bekiendelser på fri hånd, og brugde i grunden kun bibelen til deres fødders thron-skammel! skolens hovmesterskab over kirken, eller theologiens over troen, udspringer nemlig, når den christne tro er sand, af en djævelsk grund, bispe-myndigheden udspringer derimod af christendommens livs-kilde, og kan derfor i høi grad udarte, uden at forgribe sig på livs-principet, og det giælder her i høieste måde, at sålænge der er liv, er der håb. derfor blev gregor den store i rom, som man  ret vittig har kaldt den sidste gode og den første slette pave, dog ingenlunde den sidste christelige biskop, da tvertimod ansgar i det niende århundrede er mere ærke-bispelig end han; endnu i det tolvte århundrede skinnede den hellige bernhard, og selv da de sidste glimt syndes forsvundne, var en reformation muelig, fordi grundvolden blev urokket, børnene vedblev at gienfødes til guds rige, og kunde altså både fåe øine for dets mishandling, og kraft til dets forsvar.
det er tit nok anmærket, at videnskabernes gienfødelse, forplantelsen af græsk boglig konst til italien under constantinopels indtagelse af tyrkerne, og bogtrykker-konstens opfindelse, forberedte og lettede den lutherske reformation; men det er sædvanlig overseet, at reformatorernes theologiske vildfarelse, om forholdet mellem kirken og skolen, også havde sin hovedgrund i den nu til vesten forplantede græske skolemester-viisdom. det er imidlertid så klart, at det i denne henseende kan være nok at nævne den berømte romer laurentius valla, som i den første halvdeel af det femtende århundrede løftede, så godt han kunde, cathedret til skyerne, høit over prædike-stol, bispe-sæde, kirke, og alt hvad der, efter hans forstand, kun havde hjemme i støvet, ikke, som den classiske lærdoms guddommelige mysterium, i de høiere luft-regioner. således efterat han havde slået sig til ridder på den ligegyldige fabel om en apostolisk  oprindelse til navnet symbolum, som troes-bekjendelsen kaldtes, see, da blev det en tradition i studere-kamrene, at han havde afbeviist troes-bekiendelsens apostoliske oprindelse, og hans velgrundede indvendinger mod det constantinske gave-brev til paven i rom, kom omtrent til at giælde for en afbeviisning af bispe-myndighedens hjemmel i arilds-kirken, medens hans frihånds-anmærkninger til det ny testamente var indledningen til exegetikens hov-mesterskab over troen!
betænker man nu, at italien, ved begyndelsen af det sextende århundrede, var videnskabelighedens hoved-sæde, at under pavedommets åg, i middel-alderens dunkelhed, var kirke og geistlighed, geistlig bispe-myndighed, og verdslig bispe-magt, menighedens eenstemmige vidnesbyrd, og de hemmelige efterretninger fra kloster-cellerne, ja, med eet ord, den pålideligste historie og den løseste snak, med de håndgribeligste løgne kastede sammen i een dynge, hvorover de dumme munke slog kors, som det alt var himmelfaldet; da vilde det være høist ubilligt at forlange af de tydske reformatorer, at de ikke alene skulde giøre en forsvarlig skilsmisse, men også videnskabelig klart og grundigt afhjemle den. det fulgde tvertimod af sig selv, at om end en tydsk reformator, som morten luther, ved et vidunder, kun den hellig-ånds viisdom forklarer, bygde, og det forsvarligt, på kirkens uforanderlige grundvold, han dog i sine  strids-skrifter mod pavedommet og alt hvad dertil hørde, vilde tit forvildes af den ny hedensk-oprundne videnskabelighed, med hvilken han havde sluttet forbund mod den herskende over-tro og vankundighed.
fra dette stade skal vi betragte den lutherske reformation i kirkens forhold til skolen, som bestående deri, at bibelen på ny oplodes for hele menigheden, til oplysning i den uforanderlige christne tro, og til værn mod alle æventyr, drømmerier og løgne om den oprindelige, apostoliske christendom.
når der nu spørges: om den lutherske reformation også i dette stykke skal fortsættes, da svarer jeg, uden mindste forbeholdenhed, og efter fuldeste over-beviisning, ja, hvad andet, den skal fortsættes, som alt hvad der hører til den christne kirke, ved at gåe frem fra klarhed til klarhed, så det nu indsees klarere: hvad der flyder af den christne troes uforanderlighed, og under hvilke betingelser bibelen kan giøre tjeneste, som den christelige oplysnings-bog, og som den værne-skrift mod opdigtelser, hvortil den åbenbar er os skiænket.
vi er altså her i skolen i samme tilfælde med den lutherske reformation, som i staten og i kirken, thi vi ikke blot billige den i sin tid, men glæde os over den, fordi den var christelig og grundig meent, og var det bedste, der, efter omstændighederne, kunde times menigheden; men vi kan umuelig udgive den for fuldendt, da den ingenlunde bragde kirken tilbage til  sin oprindelige tilstand, og vi kan ei engang nægte, at de alexandrinske grund-sætninger, reformatorerne, kun meer og mindre, hyldede, ståe i modsigelse, både med morten luthers christelige praxis, og med den christne kirkes uforanderlige grund-lov!
vistnok er det langtfra, at luther nogensinde, som hans nymodens efter-abere, slog streg over kirke-historien, der åbenbar ene kan lære os hvad de christne have troet, og hvad der er den eneste ægte, apostoliske christendom; thi han beråbde sig tvertimod idelig på den, og de magdeburgske centurier er et høirøstet vidnesbyrd om, hvor ivrig hans discipler, mens hans ånd var over dem, stræbde at vise, de intet bestreed, som jo, under tidens løb, havde indsneget sig i den christne kirke, og måtte udrenses, for at tilbagegive den sin oprindelige, uforanderlige skikkelse. men desuagtet måe vi tilståe, at selv luther
om at luther gjorde dette, troer jeg også, alle de skrift-kloge i hans såkaldte menighed, der kan have nogen stemme, vil være enige; men om forsvarligheden deraf er vi høist uenige, thi medens endeel tage parti med luther i det hele, giver mængden ham kun ret i de tre fjerde-dele: forkastende aldeles den augsburgske confessjons almeen-gyldighed, og skjøndt jeg længe har hældet til de første, påståer jeg dog nu alt en tidlang, at luther havde åbenbar uret i alle fornævnte punkter. medens jeg nu hverken dølger det for mig selv eller for andre, at såre få blandt de skrift-kloge er på min side, påståer jeg dog, at i grunden er ikke blot luther selv, men hele den christne menighed, med herren og ånden, ordet og skriften, på min side, og gud lade mig derfor altid være så vis på himmerig (til jeg kommer der) som jeg er på engang at fåe ret i dette stykke, hos alle dem, der troende bøie knæ i jesu christi navn, og med frimodige tunger bekiende, at han er herren til gud faders ære! denne herre er mit vidne, at jeg ærer og elsker morten luther, som jeg ønsker at æres og elskes af mine børn, hvad mine kyndinger veed er ikke så lidt, og ønsker derfor at kunne see og sige tusind gange meer til luthers undskyldning, end  jeg har seet og sagt, skjøndt mine opmærksomme læsere veed, det er heller ikke så lidt; men hvor det giælder vor herres jesu christi tro, hans kirkes forsvar, og hans menigheds vel, der må og der vil jeg, selv for morten luthers skyld, ingen sandhed dølge, og jeg veed, at når vi mødes i himmerig, vil han sige: det var i grunden ikke at takke dig for, thi det var kun din skyldighed, men du skal dog have tak derfor af morten luthers ånd!
jeg veed meget godt, at sådanne hjerte-udgydelser på papiret er kun til latter eller besvær for de fleste læsere, og min naturlige partiskhed for dem, hører også til den lutherskhed, jeg aflægger; men der gives dog tilfælde, da man hverken af pennens medfødte udygtighed til at være tunge, eller af alle de munde der gabes med, og alle de smile-bånd der trækkes på, i hele verden, må lade sig afholde fra med pennen at betegne hvad ei lader sig beskrive, og jeg føler, at et sådant tilfælde er indtruffet her, så jeg kan ikke bære det over mit hjerte at blotte våben, selv kun mod skyggen af luther, uden høitidelig at forsikkre, jeg føler, han er så uskyldig deri, som vi mennesker af syndig byrd kan være i hvad der af vor tids hemmeligste brøst klæber ved os, og at jeg derfor i kirke-historien fremdeles betragter vor heltemodige, høitoplyste, barnlige kirke-fader, morten luther, med den samme beundring, kiærlighed og grund-enighed, som da jeg af al magt,  men naturligviis forgiæves, stræbde, ei at grave ham op, men at opvække ham lyslevende fra de døde! forsikkringen kunde derfor aldrig falde læseren så kiedsommelig, eller blive så frugtesløs, at den jo var skriveren nødvendig, og på alle læsere kan den desuden umuelig være spildt, da det er vitterligt nok, jeg hverken ødsler med min roes til hvem jeg ei kan lide, eller ryster for at rive en skrift-klog ned, om han end ståer i langt større anseelse trindt mig, end luther nu!
så påståer jeg da, mod alle radicalerne, og mod alt, hvad fordum eller nu har begunstiget dem:
jeg finder det nødvendigt her således, punktviis, at fremsætte de påstande, hvorom de fleste både christelige og uchristelige skrift-kloge, nuomstunder, enten ganske eller dog for en stor deel ere uenige med mig, for at det ikke skal være min skyld, om man, fremdeles som hidtil, enten misforståer mig, eller sammenblander dog ting, som jeg på det skarpeste adskiller. jeg vil derfor også nu, så kort og tydelig som jeg kan fåe lykke til, angive grundene for enhver af ovenmeldte påstande, og inderlig bede enhver med-christen, før han modsiger eller forkaster påstandene, dog først samvittighedsfuld at veie grundene!
da der ved reformationen slet intet spørgsmål var mellem luther og paven, enten om troesbekiendelsen ved dåben, eller om indstiftelsens ord ved begge sacramenter, hvis gyldighed man på begge sider indrømmede og forudsatte, skal man ei let kunne sige, hvad luther vilde svaret, når der var blevet lagt tilbørlig vægt på dette mundtlige vidnesbyrd (i det latinske kirke-sprog: traditio dominica) men, såvidt jeg veed, har dog luther aldrig udtrykkelig undtaget dette kirke-ord fra den mundtlige meddelelse, hvis af skriften uafhængige gyldighed han, under navn af traditionerne, benægtede, og nu er det sædvanligt, i det mindste hos de christelige skrift-kloge, at påståe skriftens udelukkende ret til at være troes-regel, hvorved kirke-ordet unægtelig fradømmes al ret til at være det.
ligevist er det imidlertid, at kan man ikke lære at kiende et menneskes eller en menigheds tro af deres høitidelige troes-bekiendelse, da kan man slet ikke lære at kiende deres tro, og allermindst af en bog, hvorpå de ingen tro bekiende.
dernæst er det også vist, at dersom ikke den christne menighed med flid har forfalsket sin troes-bekiendelse, da er den et fuldgyldigt vidnesbyrd om samme menigheds oprindelige tro, men skulde den vitterlig have forfalsket troen, da ståer den ikke  til troende i nogen ting, og allermindst i det vidnesbyrd, kun endeel af dens medlemmer har givet det ny testamente, som en bog af christi apostler og deres første discipler.
men det er fremdeles vist, at man, ved at anklage den christne menighed for vitterlig forfalskning af sin troes-bekiendelse, påståer en stor urimelighed om et folk, der altid har udmærket sig ved ærlighed i troes-sager, og blandt hvilke man veed mangfoldige have heller ladt livet, end de vilde fornægte eller dølge deres tro.
det var endelig enten en reen umuelighed, eller grændsede dog øiensynlig dertil, at i en menighed som den christelige, troes-bekiendelsen, der ved hver dåb lydelig gientoges for hele menighedens øren, og var kort nok til med lethed at læres og huskes af de tungnemmeste, at den troes-bekiendelse skulde være blevet forfalsket, uden at engang to eller tre høirøstet modsatte sig en sådan ugierning, og fraskildte sig med den ægte troes-bekiendelse, som den sande christne kirke.
sålænge man derfor ikke kan opvise noget kirke-samfund, med en anden troes-bekiendelse end vores, der udgiver sig for den oprindelige christne kirke, og muelig kan være det, sålænge er den mundtlige, lydelige, offenlige, høitidelige troes-bekiendelse, vort kirke-samfund aflægger ved dåben, det gyldigste og umistænkeligste historiske  vidnesbyrd der kan gives om: hvad de christne lige fra begyndelsen og indtil nu har troet, altså om den eneste ægte christne tro, som ene har udrettet i verden, hvad der gav christendommen navnkundighed, og giør det til et for menneskeheden vigtigt spørgsmål: hvad der er den virkelige ægte christendom.
når man nu sammenblander dette mageløse mundtlige vidnesbyrd med alle de løse rygter om den oprindelige christendom, der har gået eller endnu gåe i christenheden, da indseer man let, det er høist uforsvarligt; men det er dog neppe overflødigt at oplyse sagen med et slående exempel.
sæt nemlig, der i et land blev spørgsmål om grund-forholdet mellem kongen og riget, da kunde det vist nok ikke afgiøres efter folke-snak, men var der en eed, som alle kongerne, ved deres thron-bestigelse, åbenlydt og offenlig måtte aflægge, hvem kunde da tvivle om, at denne eed, aflagt eens, såvidt man vidste, fra arilds-tid, var det gyldigste historiske vidnesbyrd om grundforfatningen, der kunde gives? vilde nu end nogen påståe, at en ældgammel, troværdig og vidtberømt rigs-krønike, uden hensyn på kronings-eden, skulde afgiøre spørgsmålet, og det uagtet den giennem flere århundreder havde henligget næsten forglemt i rigs-archivet, da mener jeg, man vilde neppe finde det umagen værdt at vise det ugrundede  og bagvendte i slig en påstand. indlod man sig imidlertid derpå, vilde det åbenbar være nok at erindre, deels, at med al agtelse for archivarernes ærlighed, og afskrivernes nøiagtighed, kunde man umuelig ansee et skriftligt vidnesbyrd, der, strængt taget, kun var disses, for så sikkert, som det mundtlige, høitidelige, offenlige, tit gjentagne, der ikke blot var kongernes, men, så at sige, hele folkets, fra slægt til slægt, og at, i alt fald var det forhold eden udtrykde det virkelige, der havde fundet sted, hvad enten det så stemmede med forskriften eller ikke, så det var eden, og ikke skriften, der havde forbindtlighed for kongen!
at det ikke er ved bibel-læsning, men ved dåben, man optages i vort kirke-samfund, det er en kiends-gierning, og at det samme har været tilfældet alle dage i den christne menighed, kan man i det mindste ikke nægte, når man fæster tro til hvad der ståer i bibelen; men nu meddeles dåben kun på vilkår af den tro, som bekiendelsen, der ved dåben skal aflægges, udtrykker, og i vort kirke-samfund er denne bekiendelse da unægtelig troes-regelen og grund-loven, thi den kunde ikke virkelig forandres, uden at derved det gamle troes-samfund ophørde, og et nyt begyndte. man kan derfor vel nægte, at dåben hos os meddeles på samme vilkår, som i arilds- kirken, men man kan ikke, uden at giendrive sig selv, enten påståe: at vor kirke er eet med den grund-christelige, uden dog at have dåbs-pagt tilfælles med den, eller nægte: at to kirke-samfund med forskiellige dåbs-pagter er grundforskiellige, om det så aldrig stod i bibelen, hvad der dog ståer, at hos de christne skal der ligesåvel være samme tro og dåb, som der skal være een og samme ånd og herre.
at nu også virkelig vor troes-bekiendelse og dåb er istand til, kiendelig at adskille os både fra jøder, tyrker, og hedninger, det er soleklart, men at dåben uden troes-bekiendelsen ikke kunde det, er ligeså, thi man kunde jo døbe ei blot med samme gebærder, men selv med samme ord, som vi, uden at bekiende tro på jesus christus, eller vedkiende sig det mindste af den tro og det håb, der skal være vort kirke-samfund eiendommeligt. da imidlertid det sidste synes ganske at oversees af mange christne, må jeg bringe i erindring, at selv når man siger: jeg døber dig i navnet faderens og sønnens og den hellig-ånds, da har man dermed slet ikke sagt, at man mener den gud fader, himmelens og jordens skaber, eller den guds søn, jesus christus vor herre, som de christne troe på, eller at man døbes til et helgen-samfund, med synds-forladelse, legemlig opstandelse, og et evigt liv;  så når troes-bekiendelsen ei længer er dåbens vilkår, da har dåben ophørt at være en optagelse i det christelige troes-samfund, og er kun et for alle christne vederstyggeligt abe-spil.
kan nu selv dåben, der dog er noget alle christne skal have tilfælles, ei uden ved hielp af troes-bekiendelsen, giøre den christne kirke kiendelig for venner og fiender, da kan bibelen det åbenbar endnu mindre; thi, at den må finde sig i alle bøgers fælles skæbne: at læses eller lægges på hylden, at misforståes af venner, og fordreies af fiender, det lærer både den korteste og den længste erfaring, og det er desuden klart, at når man siger: man troer på bibelen som en guddommelig åbenbaring, da har man i det høieste dermed sagt, at man troer der er en gud til, som i den bog har åbenbaret sin villie, men ikke et ord om, at man troer på jesus christus, eller venter salighed i hans navn, hvad dog unægtelig er hvad der adskiller de christne fra jøder og tyrker, som jo også indrømme, at der findes en guddommelig åbenbaring, i bibelen.
om det derfor end havde været et ledd af de christnes troes-bekiendelse ved dåben, at bibelen er en guddommelig åbenbaring, da kunde dette ledd dog umuelig gjort dem kiendelige fra noget andet kirke-samfund, og det såmeget mindre,  som man ikke engang kan giøre en bog kiendelig ved blot at nævne den, men kun ved at sige hvad der findes i den.
dog, vi har hidtil kun betragtet dåben som den optagelse i vort kirke-samfund, der kjendelig skal adskille det fra ethvert andet, men see vi nu hen til de virkninger, dåben, efter vor påstand, skal have, som et gienfødelsens og fornyelsens bad i den hellig-ånd, da viser det sig ligeså klart, at den, uden troes-bekiendelsen, var en uting. vi veed det vel, at fienden, hvem vi ved dåben forsage, spotter også nu med dåbens underfulde virkninger, skiøndt vi kun meddele den på det vilkår, at man forsager djævelen, og troer hvad troes-bekiendelsen lyder på; men dersom vi meddeelde den kun på det vilkår, at man skulde lade os øse vand på hovedet, og læse nogle hemmelige ord over det, da fortjende vi ærlig spotten, som uforskammede koglere, og dersom vi meddeelte dåben på andre vilkår end apostlerne, da havde vi åbenbar ikke dåbs-pagt tilfælles med dem, altså ei heller mindste ret til at tillægge vor dåb den samme virkning som deres!
at nu også bibelen, og hele den christne kirkes historie, stemmer hermed overeens, er indlysende; thi kirken har vedkiendt sig millioner, som aldrig såe bibelen for deres øine, men ingen, som jo  bekiendte troen og var døbt derpå, og skriften giør jo ikke sig selv, men troen, dåben og bekiendelsen, til salighedens vilkår, så hvem der vil skille troes-bekiendelsen fra dåben, som dens vilkår, vil åbenbar skille de døbte fra det vor herres jesu christi kirke-samfund, som menigheden fra slægt til slægt har givet vidnesbyrd, og som skriften ikke skaber, men som den beskriver.
det er en klar selv-følge, at hvad der er troes-regel og grund-lov for hele den christne menighed, må også være det for sammes skriftkloge med-lemmer, så de måe under intet påskud fornægte eller modsige det mindste af hvad alle christne skal troe og bekiende.
men når nu de skrift-kloge fandt, at den apostoliske skrift modsagde vor troes-bekiendelse, hvad skulde de da giøre?
de skulde, om de fandt det sikkrere at troe en bog, end menighedens vidnesbyrd, have lov til at træde ud af kirke-samfundet, og vilde de bestride menighedens tro med deres lærdom, da skulde de udelukkes, som åbenbare kiættere; thi bibelen være så guddommelig, afskrifterne deraf så nøiagtige, og meningen så klar, som de kan, så er dog bibelen kun en bog, altså intet christent menneske, end sige den hele christne menighed, eller den hellig-ånd selv, og bogen kan  hverken skiænke os syndernes forladelse eller det evige liv, som dog er, hvad vi søge i kirken, og har den store menigheds troværdige vidnesbyrd for, der er at finde. ingen skrift-klog, om han så var en engel fra himmelen, må da forlange af os, at vi, for at følge hans mening om et dødt bogstav, skulde gåe ud af vort levende samfund med herren og hans menighed!
men om det nu var klart for alle læsere, at vor troes-bekiendelse ei lod sig forene med bibelen, hvad da?
da alle skrift-kloge veed, hvor ypperlig skriften stemmer overeens med vor troesbekiendelse, og da hvad der som vidnesbyrd skulde sættes over den, måtte i det mindste være ligeså klart for hele menigheden, som den, hvoraf igien fulgde, at alle menighedens lemmer, for at indsee striden imellem troen og bibelen, måtte både kunne læse og forståe græsk; så har dette spørgsmål neppe krav på et svar, men det er i øvrigt let besvaret, thi i et sådant tilfælde, om det kunde indtræffe, måtte vi naturligviis også holde fast ved vor velbevidnede og velbeseiglede christne tro, og kun forandre vore tanker om bibelen, eller dog om geistlighedens redelighed og nøiagtighed, ved bogens afskrift og overantvordelse.
var vi derfor så uheldige, som adskillige folk i christenheden, at vi havde mistet vidnesbyrdet ved  dåben, da kunde skriften, om den end nok så tydelig viiste, hvad vi havde tabt, ei hielpe os, fordi den er kun en død bog, og ingen menighed, og i dette tilfælde, som nok tildeels er grækenlands, kunde hjelpen ene komme fra et andet sted, hvor vidnesbyrdet var i kraft.
dog, dette siges her kun i forbigående, for at minde om, at der gives intet mueligt tilfælde, hvori skrift-klogskaben blandt christne må beherske troen, hvoraf den tvertimod, for at være christelig, selv må lade sig beherske.
hvad der giælder om troes-bekiendelsen, giælder for såvidt også om djævle-undsigelsen, som begge dele ere dåbens uforanderlige vilkår, og begge have hele menighedens mageløse vidnesbyrd for at være de oprindelige; kun er herved at agte, at vi ikke måe lægge meer i noget vidnesbyrd, end hvad det klarlig udtrykker, eller unægtelig forudsætter, så det kunde let træffe sig, at man en tidlang i menigheden, af en eller anden grund, havde almindelig gjort sig forestillinger om djævelen, hans væsen og gierninger, som siden befandtes ugrundede, men det kan aldrig træffe sig, at den christne menighed fragåer sit eenstemmige vidnesbyrd, at der er en ondskabsfuld person, kaldet djævelen, til, som med alt sit væsen, og alle sine gierninger, skal undsiges og for sages af alle dem, der vil indlades i den christne kirke. at det nemlig er en person, det siger såvel navnet, som ordet hans, og visse ham tillagde gierninger, og at han må være ondskabsfuld, følger unægtelig deraf, at de helliges samfund erklærer ham krig.
gåe vi nu videre: til indstiftelsens ord ved nadveren, da kan vi vel ikke ganske sige det samme om dem, som om troes-bekiendelsen og alt hvad der uadskillelig er forbundet med dåben, thi netop fordi det christelige liv begynder med dåben, begynder det ikke med nadveren, og da denne meddeles alle døbte, uden andet vilkår, end det der ligger i sagens natur: at de, siden deres dåb, hverken med ord eller gierning, måe åbenbar have overtrådt deres dåbs-pagt med kirken, så veed jeg ikke ret om man tør sige, at indstiftelsens ord ved nadveren har hele menighedens, men det er klart, at de har hele lære-standens høitideligste vidnesbyrd, så der kan aldrig blive tale om at forandre dem efter nogen skrift, og aldrig være spørgsmål om, at alt hvad der ståer i bibelen om nadveren skal forklares i overeensstemmelse med ordet.
at nu også morten luther fulgde denne regel, er klart; thi hans skrift-fortolkning stemmer i almindelighed herlig overeens med troens og indstiftelsens ord i kirken, og skiøndt han  ikke fandt dem bogstavelig, som de lyde, i noget skrift-sted, var det dog langt fra ham at mestre dem, men han lod sig heller miskiende og forhåne, end han vilde vige et hårsbred fra hvad ordet udtrykker.
men kunde man da ikke sige, at siden luther, ved at begynde med skriften, kom til det samme, som når man begynder med ordet i kirken, er den hele tvist om: hvor man helst skal begynde, mest kun en tom ord-strid, meer til skade end til gavn?
jo vist kan man sige det, når man vil, og, selv efter denne udvikling, er jeg bange for, endeel luthersk-christelige skrift-kloge vil; men de skulde ikke sige så; thi, blandt andet har den sidste tid klarlig viist, hvilken mærkelig forskiel det giør, om man i theologien begynder fra den rette eller fra den vrange side.
havde nemlig lutheranerne indseet, at troens og indstiftelsens ord i kirken er et fuldgyldigt vidnesbyrd om den oprindelige christendom, der ikke trænger til at afhiemles med nogen skrift, men er tvertimod den ufravigelige fortolknings-regel for alle christenhedens skrift-kloge, da havde troens skjold udslukt alle den ondes gloende pile, da var menigheden hverken blevet tvivlrådig eller modløs, når fienden krævede sådanne beviser for skriftens ægthed og guddommelighed,  sikkerhed og klarhed, som han vidste, efter sagens natur, var umuelige, eller når han trodsig påstod, at hvem der kunde læse skriften i grund-sproget, og var en dygtig videnskabs-mand, skulde der hverken finde beviis for at jesus var vor herre, eller hans moder en jomfru, eller den hellig-ånd en person, eller at herren var død for os til syndernes forladelse, eller at herren var opstanden fra de døde, og skulde komme til doms, eller at vi skulde legemlig opståe; men fordi man havde indbildt sig, at alt dette enten måtte kunne på fri hånd strængt bevises af skriften, eller bortfalde, derfor blev hele den læge menighed tvivlrådig eller modfalden, medens de få overblevne christelige skrift-kloge piinde sig med at føre de beviser, fienden altid havde nok med føie at udsætte på, og som, når de end havde været fuldkomne, ligesålidt kunde have tilfredstillet menigheden, som de vilde fyldestgjort ham.
bibelen beståer, som vi alle veed, af det gamle og det ny testamente, og ingen af delene kunde ved den christne kirkes begyndelse, være dens troes-regel, fordi det gamle testamentes bøger indeholde ikke den christne tro, og det ny testamentes var endnu ikke skrevne. ligesålidt kunde, af samme indlysende grund, tro på skriften være dåbens vilkår, enten da herren selv indstiftede sacramentet, eller da apostlerne, på den store pindse- fest, døbde de tre tusinde, med mindre den christne kirke fra begyndelsen skulde have været et huult og tomt samfund, der, uden at have nogen sand eiendommelighed, kun ved dåben gav sig skin af at være noget andet end jøde-dommet. endelig er det også klart, at dersom den christne kirke, fra begyndelsen, havde gjort det gamle testamente til sin troes-regel, og tro derpå til dåbens vilkår, da var den oprindelige, apostoliske, kirke forgået uden spor, og var slet ikke hvad der nu kalder sig den christne kirke, og giør påstand på åndeligt samfund med herren og hans apostler.
men nu er det også langt fra, at den ældste skrevne kirke-historie: de fire evangelier og apostlernes gierninger, på mindste måde berettige til at påbyrde herren og hans apostler sådanne urimeligheder, thi vi læse jo om herren, at han bestandig gjorde troen på sin guddommelige person, og på hvad han havde hørt hos faderen, til betingelse for samfundet med sig, ja, at han udtrykkelig bebreidede de skrift-kloge, at de søgde det evige liv i skrifterne, istedenfor at komme til ham, hvor livet var at finde; og gjennemgåe vi opmærksom de brud-stykker vi have af apostlernes prædiken, såvel ved andre leiligheder, som på den store pindse-dag, da finde vi ei heller mindste spor af nogen skrift som troes-regel, eller tro på skrift som dåbs-vilkår, men altid gienlyd  af ordet om den korsfæstede, igien opstandne, og om syndernes forladelse og det evige liv ved troen på ham, overeensstemmende med vor troes-bekiendelse ved dåben, som unægtelig er vor troes-regel. at derimod herren og hans apostler, når de prædikede den christne tro for jøder, beråbde sig på deres hellige skrift, som en spådom, der nu gik i opfyldelse, det er jo dog åbenbar en ganske anden sag, hvorimod der aldrig på klogskabens vegne kunde være noget at indvende, men vel på sandhedens, dersom ikke herren og hans apostler havde ret i, at moses og propheterne dreves af den samme ånd, der neddalede som en due over ham ved jordan, og med lue-tunger over dem på pindse-festen.
da det nu desuden ikke er det gamle, men det ny testamentes bøger, man har villet giøre til vor troes-regel, og troen på deres guddommelighed til vort samfunds kiende-mærke, så seer man let, at en mere fortvivlet, sig selv giendrivende, påstand, er neppe tænkelig; thi vel kan vi ikke for nogen af disse bøger bestemt angive året da den er skrevet, end sige, da den blev almindelig bekiendt, men at de alle ere skrevne, ikke før, men efter den christne kirkes stiftelse, det er så vist, som at de alle forudsætte den, og ere et øiensynligt bidrag til kirkens ældste historie. vil vi derfor påståe, at have samme troes- regel og dåbs-pagt, som den oprindelige apostoliske kirke, da måe vi dog nødvendig søge dem i noget, der kan være ligegammelt med kirken, og fremforalt ikke i noget, der åbenbar, efter egen tilståelse, er yngre. at nu vor troes-bekiendelse og dåbs-pagt kan være ligegamle med kirken, det er indlysende, men at det ny testamentes bøger ikke kan det, er ligeså, og den omstændighed alene må, når den engang er oplyst, til alle tider være så afgiørende, at kun fienden kan råde de christne at påståe hvad der giendriver sig selv; men da en indgroet fordom er vanskelig at udrydde, bør det dog tilføies, at apostel-brevene, langt fra at udgive sig for troes-regel, ei alene forudsætte christen tro hos deres læsere, men henvise dem udtrykkelig til deres dåbs-pagt og til det mundtlige ord, hvormed evangeliet er dem forkyndt, uden at endog en engel fra himmelen må bringe dem til at vige fra hvad de have hørt og ere døbte på.
denne apostoliske henviisning til noget foregående, mundtligt, ufravigeligt, giør det nemlig umueligt, i enighed med apostlerne, at bruge deres breve til troes-regel, og den bestandige forudsætning af troen, som noget alle læserne bekiendt, giør brevene aldeles uskikkede til troes-regel, da det giør den rette fortolkning afhængig af noget, læseren selv må føre med sig. dette, som læseren  selv må føre med sig, og bruge som fortolknings-regel, eller nøgel, påståe nu naturligviis de vantroe skrift-kloge, er kun hvad de kalde sund fornuft, men, om dermed også var sagt noget som lod sig tydelig beskrive, og skille fra hvad der er det ikke, så viser dog øiesynet, at det især var en vis tro på christus, med en vis dåbs-pagt og dåbs-virkning, apostel-brevene forudsætte, så de christelige skrift-kloge påståe med fuldeste ret, at sund fornuft er ingenlunde nøgelen til apostel-brevene; thi vel er den, når derved forståes menneskelig bevidsthed og alvorlig eftertanke, betingelsen for al rigtig læsning, altså også for apostel-brevenes, men kan dog umuelig på fri hånd lære os, hvad det er for en christen tro, brevene tale om og forudsætte som bekiendt. derimod fordre de vantroe skrift-kloge med rette af os, som forkaste deres nøgel og fortolknings-regel, at vi skal angive en anden, der ikke har samme lyde som deres, og sige vi nu: det er den christelige ånd, eller den hellig-ånd, apostel-brevene forudsætte hos deres læsere, da har vi vel ret deri, men det nytter os ikke i striden, med mindre vi, ved hielp af dåbs-pagten, kan giøre os tydelige, thi ellers falde vi for vore egne våben. modstanderne svare os nemlig: det indrømme vi gierne, at apostlerne forudsætte en christelig ånd, som de kalde den hellige, men når det skal være  andet end vi kalde sund fornuft, hvad er det da, og hvad oplysning giver det om den af apostlerne forudsatte tro?
således driver fienden os seierrig fra den skrift, hvorpå vi have stolet, tilbage til det troens ord, vi, trods skriften, have ringeagtet, men tage vi kun det i vor mund og i vort hjerte, da er, som apostelen skriver, herren med os, så vi spørge hverken om hvem der skal føre ham ned fra himmelen, eller op fra helvede, men gåe mandelig frem i hans kraft, med troen i vort hjerte, og bekiendelsen på vore læber, og da er fienden således åndelig slagen af marken, at han skal nødes til i fortvivlelse at tye til sine gamle våben mod troen og skriften, der giør eet: til spotten nemlig, til sværdet og til bålet, og når vi har bragt ham dertil, da nedlægge vi vore våben, og tage korset op, som herren, da han havde stoppet munden både på pharisæer og sadducæer, så de turde ikke mere håbe at fange ham i hans tale.
såsnart vi nemlig, i vor troes-bekiendelse ved dåben, opvise den tro apostlerne forudsætte, og giøre dette ufravigelige troens ord til vor eneste fortolknings-regel, da har vi med det samme tydelig bestemt, hvad det er for en hellig-ånd, vi påståe, skal forklare skrifterne, nemlig den hellig-ånd, af hvem  jesus, jomfru maries søn, er undfanget, den hellig-ånd, på hvem vi troe, med faderen og sønnen, og som i dåben skaber det hellige samfund, hvor der er synds-forladelse og et evigt liv.
nu har vi godt ved at bevise, hvorledes christne skal og måe forståe skriften, og kan smile ad alle de indvendinger fienden giør mod skriftens guddommelighed og ægthed, sikkerhed og klarhed; thi alle disse ting skal han nu selv bevise, før han med skriften kan anfægte vor troes christelige ægthed, og hvad han altså først må giøre, er indlysende at giendrive alle de indvendinger, han selv har opkastet og udviklet derimod.
hertil må han ikke vente, vi skal yde ham mindste hjelp, thi vi frafalde naturligviis, som feiltagelser, alle de påstande vi kun i vor forblindelse have ladt os forlede til at giøre, såvel om inspirationen af hvert ord i det gamle og ny testamentes bibelske kirke-historie, som om alle de bibelske bøgers beviislige ægthed, om textens bogstavelige sikkerhed, og skriftens umiddelbare klarhed, og undersøge kun rolig spørgsmålene desangående, til oplysning for menigheden, der ligeså rolig kan afvente udfaldet, da hverken liv eller vext ståer længer, som hidtil, på spil, når der strides om skriften.
men kan man dog ikke have samme gavn af troes-bekiendelsen, uagtet man udleder den af skriften, og vedbliver at betragte skriften som den egenlige troes-regel?
dette er vist nok, efter den foregående udvikling, et fortvivlet spørgsmål, men en fordom, der har slået så dybe rødder, som den hos os, at skriften var troes-regel, er ikke nemt udryddet, og derfor tør jeg ikke undlade at tage hensyn på dem, der nok see, at troes-bekiendelsen ved dåben er uforanderlig, og langt vigtigere i alle måder, end de havde tænkt, men mene dog, at her, som allevegne, må være en gylden middel-vei, det er sikkerst at følge. det bedste jeg kan svare, er, at når man holder fast ved troes-bekiendelsen ved dåben, og indrømmer ubrødeligheden af vor dåbs-pagt, for hvem der ikke vil udelukke sig selv af kirken, da skal man giælde for christne, enten man så vil sige, at bibelen og troes-bekiendelsen er troes-regel i den christne kirke, eller man derom ingen ting vil sige, men man må ingen påstand giøre om troes-regelen, hvorved troes-bekiendelsen ved dåben udelukkes, thi derved modsiger man vor dåbs-pagt, som unægtelig giør denne bekiendelse til regel for vor tro!
i øvrigt er det klart, at man, ved at ville først udlede dåbs-pagten af skriften, og derpå  fortolke skriften efter den, begåer omtrent den samme uforsvarlighed, som melanchthon ensteds, hvor han erklærer brevet til romerne, på grund af dets christelighed, for den regel, hvorefter den hele øvrige skrift skal fortolkes, og at sådanne magt-sprog er ligeså magtesløse i krig, som grundløse i fred, trænger neppe til beviis. det er nemlig indlysende, at før vi, på fri hånd, under fiendens øine, kan udlede enten lidt eller meget af skriften, måe vi føre mange beviser om den, som neppe holde stik, og som, når de end gjorde det, hverken kunde blive hele menigheden indlysende, eller bragde os et skridt nærmere til målet, thi når dåbs-pagtens udledelse af skriften ei skal være et tomt blænd-værk, da er det ingenlunde nok, at vi opvise leddene af vor troes-bekiendelse i skriften, men vi skal vise, at efter skriften må vor troes-bekiendelse netop have de ledd, den har, hverken flere eller færre, og vor dåbs-pagt, i alle måder, være indrettet netop som den er. at dette nemlig er umueligt, tænker jeg, enhver skrift-klog må vide, og var det end mueligt, bortfaldt dog hele den christelige gyldighed deraf, ved den simple bemærkning, at da der ved den christelige dåbs-pagts første oprettelse ei var et bogstav til af det ny testamentes bøger, kan den umuelig være udledt deraf.
når vi giennemgåe kirkens historie, med christelig alvor og opmærksomhed, da er kiætterierne unægtelig i alle måder den store anstøds-steen på vor vei.
er vi kommet til en vis grad af oplysning om mennesket og christendommen, da undrer det os vist nok ikke, at der blev kiætterier, thi evangeliets guddommelighed har lige fra begyndelsen været så vel bevidnet, dets forjættelser så store, og dets velgiørende virkninger så kiendelige, at det nødvendig måtte drage mange mennesker til sig, der dog ikke havde sind til den selvfornægtelse og optagelse af korset, der var nødvendig for at følge herren. da fristes vi ei heller til at råbe ak og vee over kirke-fædrene, fordi de udelukde kiætterne af menigheden, thi når et samfund virkelig har en tro, hvorpå det bygger sit saligheds-håb, og er ærligt, da kan det åbenbar ikke vedkiende sig noget medlem, der enten fornægter eller dog åbenbar modsiger samfundets tro, så når de fleste theologer nuomstunder erklære al udelukkelse af kirken for utilladelig, ja for et skammeligt kiætter-mageri, da er de enten uhyre forblindede, eller de har selv ingen tro til saliggiørelse, som kan fornægtes eller modsiges.
nei, men hvad der støder, og, skatte vi kiærlighed som fuldkommenheds bånd, ei blot støder, men bedrøver os, er at vi see mange fordømte som  kiættere, enten med åbenbar uret, eller dog på utilstrækkelige grunde, og selv, når vi regne fra, hvad der flød af kirkens mis-forhold til staten, bliver der endda nok tilbage, som åbenbar har sin grund i et mis-forhold til skolen, der allerede tidlig blev så indviklet, at det syntes seent eller aldrig at kunne opredes.
såvidt vi i den lange frastand kan skielne, skedte der vel i de første tre århundreder ingen egenlig ulæmpe, så nogen, der ei åbenbar havde brudt sin dåbs-pagt, og vægrede sig ved at giøre bod, blev udelukt af kirken, men dog er allerede forhandlingerne med biskoppen i antiochien, paul af samosate, noget indviklede, og på lande-modet i nicæa, er det klart, at man i det mindste brugte en vrang fremgangs-måde; thi enten skulde det været beviist, at arius havde brudt sin dåbs-pagt, eller han måtte ikke udelukkes af kirken. man udelukde ham imidlertid på grund af at han ei vilde bruge et vist udtryk om herren, som hverken forekom i troes-bekiendelsen, eller engang fandtes i skriften, og hermed var det første offenlige skridt gjort over grændsen ind i det grændseløse; thi når man kan blive kiætter, skiøndt man for menneskelige øine har holdt sin dåbs-pagt, da er det omtrent ligegyldigt, enten man dømmes efter de fleste stemmer i en bispe-forsamling, eller efter den for øieblikket herskende skrift-fortolkning,  thi fremgangs-måden er i begge tilfælde lige vilkårlig, og uforsvarlig. følelsen heraf avlede også anordningerne i østen, at den nicæniske troes-bekiendelse skulde herefter bruges ved dåbs-pagten, istedenfor den apostoliske, men deels forsvarede man dermed kun slet en sådan lovs tilbage-virkning på arius, og deels var læge-midlet værre end sygdommen, da man ved at forandre dåbs-pagten, forfuskede den, og gjorde egenlig hele den østlige kirke til et døds-samfund.
i vesten derimod synes man, ligesiden irenæi dage, aldrig at have tænkt på nogen forskiel mellem dåbs-pagten og alt hvad man ansåe for apostolisk lærdom og indretning; thi alt hvad der stødte an derimod, fordømde man glatvæk som kiætteri, og til hvilket uvæsen det måtte føre, efterat man havde gjort den romerske biskops godtbefindende til måle-stokken for det apostoliske, det er begribeligt, og vilde for christne være grueligt nok, om man end ikke i pavedommet havde havt for skik at oplyse kiætterne med bål, og udelukke dem af verden, istedenfor af kirken.
nu var det vel åbenbar i det mindste morten luthers ønske, deels at udelukkelsen af kirken kun skulde være en åndelig, ingen verdslig sag, og deels, at den ikke skulde finde sted for enhver særhed i tanke-gangen, men kun for en  hårdnakket modsigelse af de christelige grund-sandheder; det var hans ønske, men derved blev det også omtrent; thi national-kirkerne brugde ligesåvel den verdslige arm til at binde eller lukke munden på modstanderne, som pavekirke-staten, og til de christelige grund-sandheder regnede man den hele indhold af sine symboliske bøger, altså det hele resultat af den skrift-klogskab, der var herskende, da de bøger indførtes.
at nu imidlertid hverken den augsburgske confessjon, eller nogen anden udvikling af saliggiørelsens orden og skriftens hoved-lærdom, kan have almeen-gyldighed i den christne kirke, selv kun som lære-forskrift, det er indlysende, blandt andet, fordi man dog umuelig kunde fordre, at enten irenæus eller augustin, eller nogen lærer i christenheden førend 1530, skulde fulgt den augsburgske confessjon, som da først blev til; thi hvad der fra christendommens begyndelse til 1530 var christelig lærdom, må åbenbar også være det efter 1530, enten det så stemmer med den augsburgske confessjon eller ikke. men kan nu ikke engang den bedste symboliske bog, meer end nogen pave-bulle, have almeen-gyldighed, som lære-forskrift, da kan den åbenbar endnu langt mindre have det som troes-bekiendelse, selv om den var inspireret; thi meer end man ved dåben giør til vilkår for optagelsen i samfundet,  kan man umuelig, uden klar selv-modsigelse, giøre til vilkår for forblivelsen deri, og vilde man giøre mere til vilkår for dåben, end enhver medlem af samfundet, selv med de ringeste evner, kunde samle og beholde, da forspildte man retten til at udelukke nogen for brudd på dåbs-pagten.
dette indsåe og ændsede det sextende århundredes reformatorer ikke, thi de forkiættrede tit hinanden for hvad der kun i det høieste måtte afbryde communionen imellem dem, og siden veed man ikke, hvad man mest skal studse over: enten national-kirkernes grændseløse ligegyldighed ved protesten mod deres dåbs-pagt af deres egne med-lemmer, eller deres forkiættrelse af hele samfund, der havde dåbs-pagt tilfælles med dem. til morten luthers undskyldning taler vist nok den videnskabelige dunkelhed, hvoraf grændse-linien: mellem grund-sandhederne og alt andet, fra fordum havde været omtåget; men vi have end ikke skin af undskyldning, hvis vi, trods klarheden, som nu er opgået derover, enten undlade skarpt at adskille os fra dem, der forkaste vor dåbs-pagt, eller vedblive at påståe grund-forskiellighed fra dem, der have dåbs-pagt tilfælles med os.
der er nemlig i den christne kirke en dobbelt forbindelse, som ikke blot betegnes ved, men skabes af de to sacramenter eller nåde-midler: då ben og nadveren, men som i troes-bekiendelsen udtrykkes ved ordene: den hellige almindelige kirke, og de helliges samfund (fællesskab). i kirken optages vi ved dåben, under troens betingelse, og i de helliges samfund indlemmes vi, stående i dåbs-pagten, ved nadveren, som er christi legems og blods samfund, der giør alle værdige giæster til levende og frugtbare lemmer på herrens legeme, og skjøndt begge skal høre sammen, må vi dog ingenlunde, som hidtil, forvexle eller sammenblande dem, men skal giøre den forskiel, der altid har været betegnet ved den lille og den store band, og som ligger i sagens natur.
hvem der virkelig har dåb tilfælles med os, måe vi nemlig ikke udelukke af det christne kirke-samfund, med mindre vi kan bevise, han har brudt sin dåbs-pagt, og angrer det ikke, ikke heller tør vi sætte ham nogen sidste frist, inden hvilken han, under tab af det christne saligheds-håb, skal blive enig med os om nadveren, og hvad andet kirken offenlig overantvorder i herrens navn; men det følger af sig selv, at sålænge han ikke har brudt brødet og deelt kalken med os, har vi heller ikke det broder-samfund med ham, som nadveren giver, og at vi ikke måe stæde nogen til herrens bord, (communicere med ham) når han enten modsiger indstiftelsens ord, eller vrager herrens bøn, herrens velsig nelse, herrens dag, den hellige skrift, eller det hellige lære-embede. hvem der altså vrager nogen af disse ting, skal vi ansee for hvad han i kirken åbenbar er: en særsindet, vi kun have lidt at skifte med, til han lader sig bedre oplyse, men vi måe ikke udelukke ham af kirken. selv da, om han holder sig fremmed imod os, og indgåer en kirkelig forbindelse med lige-sindede, ja, selv, om en sådan vinkel-kirke erklærer os for kiættere, måe vi dog ikke deraf lade os forlede til at giøre kirkelig skils-misse mellem os og noget samfund, der vedbliver at have dåbs-pagt tilfælles med os, og ei vedkiender sig noget, som klarlig strider derimod, men skal indskrænke os til den nødvendige påstand, at sådanne egensindige folk (schismatiker) bygge således på den faste grund-vold, som de aldrig kan forsvare, men skal nødes til at fortryde, før dåben hos dem kan træde i kraft og bære saligheds-frugter.
først når vi således giøre os kirke-sagen med samfunds-graderne klar, først da kan vi bevise, at morten luther i grunden gjorde ret, skiøndt han ofte sluttede feil, og at skiøndt vi ikke kan tillægge den augsburgske confessjon almeen-gyldighed, vil dog den apostoliske kirkes skrift-kloge aldrig finde andet end biting deri at misbillige. derimod er det klart, at alle national-kirker, som gjorde deres symboliske  bøger til prøve-stene for sund christelig lærdom, end sige da til troes-regler i den christne kirke, have handlet aldeles uforsvarligt. det beroer nemlig vist nok ene og alene på den verdslige øvrighed selv: hvilken tro den vil understøtte, og hvad vilkår den vil foreskrive de religions-lærere, den beskikker og besolder, og, når troen er den christelige, og vilkårene tålelige for christne, da har også christelige lærere lov til at underkaste sig mangen indskrænkning og bestemmelse, der ikke har almeen-gyldighed, men ingen lærer i den christne kirke må tillægge sådanne vilkårligheder almeen-gyldighed, ja, er han vel oplyst, da kan han ikke engang love at følge de vilkårlige forskrifter længer, end han finder dem forenelige med christendommen, og den christelige, fremskridende oplysning.
istedenfor da, at selv de lutherske skrift-kloge have rådt den verdslige øvrighed til at holde strængt over alskens symboliske bøger, og ei engang tillode, at de modsagdes af hvem der ikke stod i statens kirke-tjeneste, så skal vi derimod råde øvrighederne til: enten slet ikke at canonisere andre bøger i stats-kirken, end den hellige skrift, som den christne kirke selv har canoniseret, eller dog på alle måder at løsne et bånd, der ei kan holdes stramt, uden enten at skade oplysningen, eller drive de ægte christne ud af national-kirken.
uagtet nemlig, som vi har seet, bibelen hverken kan være troes-regel i den christne kirke, eller forståes af sig selv, så er den dog åbenbar bestemt og bekvem til ei alene at være den fælles opbyggelses- og oplysnings-bog i menigheden, men også til at være rette-snoren og prøve-stenen for den sunde lærdom, efter troes-bekiendelsen, hvor denne, og, i det hele: kirke-ordet, i sig selv findes utilstrækkeligt; thi næst efter menighedens eenstemmige vidnesbyrd, kommer lære-standens, og i dennes vidnesbyrd: ved præste-vielsen, er bibelen indbefattet, såvidt en bog kan være det, og når derfor spørgsmålet er om hvad der stemmer overeens med apostlernes lærdom, da ståer det bibelske vidnesbyrd høit over ethvert andet bogligt, end sige da over de løse rygter, der komme fra krogene, uden mindste hjemmel, eller over beråbelsen på en indvortes erfaring, der deels er underkastet megen feiltagelse, og deels som noget enkelt aldrig må giøre krav på almeen-gyldighed. imod kirke-ordet, hvis dunkleste og mindst bestemte udladelse er det eneste der hiemler bibelens myndighed i menigheden, imod det formåer kirke-bogen naturligviis slet intet, og man kan ikke engang giøre det til en regel uden undtagelse, at der i skriften måe findes spor af alt hvad der oprindelig hørde til kirken; thi vel vil regelen sædvanlig findes at holde stik, fordi apostlerne, når de skrev til menigheden, havde  den samme tro, og dreves af den samme ånd, som når de prædikede og døbde, men medens der ingen tænkelig grund kunde bevæge apostlerne til at indføre noget i kirken, som skulde afskaffes, kunde der være grunde nok til at udelade noget i brevene, som fandtes i kirken, og havde der sit gyldige vidnesbyrd, thi udeladelsen var jo allerede noksom grundet, når apostlerne fandt anførelsen overflødig. heri stak altså feilen hos reformatorerne, og selv hos luther, som ikke blot påstod, at der i skriften måtte, uden undtagelse findes spor af alt hvad der i kirken skulde have almeen-gyldighed, men fordrede endog almeen-gyldigheden beviist af skriften, hvad vi har seet, var et urimeligt forlangende; men skjøndt selv luther desårsag talde uforsigtig om lære-standen og søndagen, så vilde han dog ingen af delene afskaffe, og endnu mindre forandre troes-bekiendelsen eller indstiftelsens ord efter hvad der fandtes i bibelen, så hvad han egenlig meende, var åbenbar: at hvem der, som middel-alderens geistlighed og de romerske paver, tiltager sig herredømme over menighedens tro, eller kommer med ny påfund enten i lærdommen eller guds-tjenesten, der skal være almeengyldige, måe kunne afhjemle det med den hellige skrifts klare udsigende. da nu papisterne gik ham på livet med de apostoliske indretninger i kirken, hvorom der fandtes lidet eller  intet, og i det mindste ingen klar befaling, i skriften, og han ikke havde klarhed nok til at oprede sammenhængen, lod han sig forlede til påstande, hvoraf der flød meget, hverken han, eller nogen christen kunde indrømme, og hvoraf de vantroe theologer nu betjene sig: til med kirke-bogen at bestride kirke-troen; men deraf måe vi ikke lade os forlede til at nægte bibelen det mindste af den anseelse og myndighed, den, som vor prophetiske og apostoliske kirke-bog, skal have, havde åbenbar i arilds-kirken, og tabde kun i middel-aldrens mørke, da paver og munke satte buller og legender, deres eget hjerne-spind og hænders gierning, i dens sted.
selv kan bibelen ikke giøre sig giældende, thi den er hverken en gud eller et menneske, eller en ånd, men kun en bog, altså en død ting, der ikke veed af sig selv at sige, og må ligesåvel åndelig som legemlig lade sig behandle efter tykke af menneskene, så, når vi glemme det, og tale om bibelen, som om den kunde tænke og tale og giøre mirakler, da er det netop en levning af middel-alderens over-tro, og er det end ikke så iøinefaldende latterligt, som hvad de gamle præster og munke fortalde om deres talende og grædende og frelsende marie-billeder, og om alle de mirakler, som skedte ved herrens og ved apostlernes håndgribelige efterladenskab (relikvier), så er det  dog i grunden hverken christeligere eller klogere, men netop det samme.
når vi derimod indskrænke vore lovtaler over bibelen, til hvad der med rette kan siges om den ypperste bog i verden, der hverken har fundet sin mage, eller fundet nogen i sit slags, der på mindste måde kunde måle sig med den, da kan vi aldrig feile i at løfte en bog til skyerne, der så vist som christus sidder ved guds høire hånd, er fuld af himmelsk viisdom, ja, er det uudtømmelige forråds-kammer, hvoraf den hellig-ånd, som levende besjæler menigheden, uddeler til enhver hvad de behøve, og hvoraf han lærer det ny testamentes indviede tjenere, som skrift-kloge oplærte til guds rige, at tage både nyt og gammelt til kirkens oplysning og opbyggelse. hvor derfor bibelen ikke er præsternes daglige håndbog, og uskatteerlige jordebog over kirke-godset, end sige da, hvor den lægges på hylden, og låses for menigheden, der er troen død, og ånden opgivet, så der er bede-huset blevet til en åben begravelse, og forvandles da snart til en røver-kule, som det var da luther opstod, og da jo derfor også kirkerne bogstavelig var fristeder for tyve, røvere og mordere, mens de vare fange-huller for de hellige. men hvor man indbilder sig, at herren, trods sin udtrykkelige benægtelse, har sat lyset i sit huus under en skieppe, istedenfor i en  lyse-stage, hvor det kan skinne for alle dem der komme ind, og det indbilder man sig jo, når man leder om troen i bogen, istedenfor at høre den i bekiendelsen, og hvor man leder om den levende iblandt de døde, som man jo også giør, når man søger den levende tro i de døde bogstaver; der er troen også død, og ånden opgivet, der er bede-huset også en åben begravelse, der snart forvandles til en røver-kule, som det nu er, hvorsomhelst de skrift-kloge, med deres skrift-fortolkning, vil frastjæle og berøve menigheden dens christne troe og håb.
hvor derimod ånden råder, og troen lever, der kundgiør troen selv sit liv i bekiendelsen, og der er liv i lyset, fordi det er livets lys, og der taler ånden til menigheden, om alle guds underlige ting, med de glødende tunger, han skiænkede apostlerne, så alle folke-færd forundrede måe bekiende, at galilæernes ånd er en mester i deres moders-mål, om de end bygge ved jorderigs yderste ender, og der er præsterne hjemme i deres bibel, som i deres studere-kammer, finde på hvert blad forbilleder og afbildninger, mindes-mærker og vink, af den herre og den ånd, de vel ligesålidt søge i sort på hvidt, som i andre huse og gierninger af menneske-hænder, men have fundet i den troende menighed, og blive daglig mere fortroelige med i det troens-ord, de med hjertet levende  tilegne sig, og med munden lyslevende bekiende og forkynde. sådanne præster vil også altid, som vægtere fra høie tårne, see fienden længe før han kommer, og opdage vildfarelsens ånd under alle forklædninger, men har de ikke lært at skielne den tro, hele menigheden skal have tilfælles med dem, fra den kraft og oplysning, der først kommer med vexten, og endnu skarpere fra hvad der, enten som præster eller personer, er dem eiendommeligt; da vil de overile sig både i deres påstande og domme, og det var tilfældet med morten luther; thi han tog åbenbar alt hvad han hos sig selv ansåe for grund-christeligt, og gjorde til regel for den hele menighed. det var hans feil, som ei må fordølges eller forsvares, da deraf ei blot for øieblikket flød ulæmpe, og ubillig indskrænkning af den christelige frihed, men især fordi dørren derved åndelig oplodes for alt sværmeri og alle luftige hjerne-spind, thi den ene skrift-kloge måtte naturligviis have samme ret, som den anden, til at giøre sin christendom giældende, og vel følde enhver levende christen, vel indsåe enhver troende skrift-klog, at luther, når han fulgde sin ånd, til forundring barnlig fulgde propheternes og apostlernes: troens og christi ånd, men når vi ikke kunde opvise et almeengyldigt udtryk for herrens ånd, da kunde vi heller hverken bevise, at luther havde ret, medens alle de andre der fulgde deres  egen ånd, og fortolkede skriften efter deres eget hoved, havde uret, eller bevise, at han havde ret i det meste, og dog uret i noget.
dette: at selv den christeligste og åndeligste skrift-kloges opfattelse af christendommen vil have sine brøst, og er en enkelthed, der ikke må giøre fordring på almeen-gyldighed, det giør theologisk frihed, inden christelige grændser, til en retmæssig fordring, ligesom på den anden side troens uforanderlighed og dåbs-pagten kræver sådanne grændser, som ingen uden herren og hans apostler havde ret til at sætte, og som alle samfundets lemmer, enten ved dåben lydelig har erkiendt, eller ved nadveren dog åbenbar forudsat.
indenfor disse grændser skal vi troe, at fri tale om skriften: om ægtheden af dens nærværende bestand-dele, om sikkerheden af de antagne læse-måder, om beskaffenheden af den guddommelige oplysning, der frembragde den, om hjelpe-midlerne til dens rette fortolkning, anvendeligheden af dens forskiellige dele, og meningen af hvert enkelt sted, at en sådan fritalenhed kan ikke skade, men skal gavne christendommen; og i uadskillelig forbindelse med kirke-ordet måe vi troe, at skriften er et tilstrækkeligt middel for ånden, til at oplyse menigheden og afværge dens forførelse, skjøndt ingen udelukkes som kiætter, før han åbenbar har brudt sin dåbs-pagt, og vil,  skiøndt det vises ham, ikke fortryde det. denne syns-måde udspringer af vort samfunds i grunden uforanderlige, men i ånden fri natur, og kirke-historien advarer os på hvert blad for at vige derfra, til høire eller venstre, så vi måe vel høre en røst bag os, der siger: her er veien, følger den!
nu vil det være let, hvad man har fundet så vanskeligt: at angive det rette forhold i christenheden mellem kirke og skole, eller, hvad der er det samme, mellem christendom og theologi, thi det er åbenbar givet i folholdet mellem kirke-ordet og den hellige skrift, af hvilke hiint udtrykker det nødvendige, og denne betegner det fri i vort christne samfund.
den skrift-kloge iblandt os må ligeså lidt bryde sin dåbs-pagt, som den enfoldigste, og må ikke misbruge vor kirke-bog til at bestride noget, der har gyldigt vidnesbyrd for at høre til den apostoliske kirke, men i øvrigt må han have lov til, på eget ansvar for herren og sine medstuderende, at behandle kirke-bogen, og afhandle spørgsmålet om christendommens videnskabelige side, efter godtbefindende; thi dette er både grundet i guds riges natur, hvorefter ingen borgers frihed skal indskrænkes meer end nødvendigt for det heles vel, og det er tillige fornødent, da ellers hverken den sunde lærdom kan bevares, eller oplys ningen giøre de fremskridt, den må, før vi kan lære tilbunds at forståe vor bibel, som er vort samfunds videnskabelige øiemed. hvor der er virkelige biskopper, råde de vel for, hvem de vil indvie til ordenlige lærere i kirken, samt hvorledes ungdommen skal oplæres i sin christendom; og hvor kirken er trådt i forbund med den verdslige stat, vil bestemmelser desangående udspringe deraf; men når enten biskopperne, eller de verdslige kirke-værger, drive indskrænkningen videre, så præsterne så godt som skal prædike efter postiller, og theologerne i deres undersøgelser bindes til andre symbolske bøger, end bibelens, da lægges der et åg på menigheden, der kan være tåleligt eller utåleligt, men er dog altid et åg der trykker, hindrer kræfternes fri udvikling, og gnaver på livet.
her see vi da både hvad der er sandt, og hvad der er splittergalt, i fordringen på videnskabelig frihed, som hos de nymodens theologer i nord-tydskland og hos os, er så høirøstet, thi det er splittergalt, at de, ligesom skole-mestreneengang for alle må jeg vel anmærke, at jeg her bruger navnet skole-mestere ingenlunde af ringe-agt for videnskabelighed, men fordi det er det eneste ord vi har til at udtrykke den videnskabelige retning i det hele. i alexandrien, vil have lov til at bryde deres dåbs-pagt, bestride den christne tro, og ombygge kir ken efter deres eget hoved; men det er ret, at de protestere mod ethvert bånd, som kun symboliske bøger og verdslige forordninger pålæggehar imidlertid en theolog, enten som præst, professor, eller hvad han kaldes, påtaget sig visse forpligtelser, som hvile på den stats-kirkelige stilling, da skal han naturligviis opfylde forpligtelserne, eller træde ud af stillingen, og det er f. ex. tilfældet med hr. professor clausen hos os, så om han end ellers kunde klare kirkens gienmæle fra sig, kan han dog umuelig ståe for stats-kirkens, før han, som jeg har sagt ham fra begyndelsen, smukt nedlægger sit præstelærer-embede., thi alle sådanne er åbenbar af samme slags som pave-åget i middel-alderen, og føre om end ikke nødvendig til afguderi, så dog til forstening.
engang for alle må jeg vel anmærke, at jeg her bruger navnet skole-mestere ingenlunde af ringe-agt for videnskabelighed, men fordi det er det eneste ord vi har til at udtrykke den videnskabelige retning i det hele.
har imidlertid en theolog, enten som præst, professor, eller hvad han kaldes, påtaget sig visse forpligtelser, som hvile på den stats-kirkelige stilling, da skal han naturligviis opfylde forpligtelserne, eller træde ud af stillingen, og det er f. ex. tilfældet med hr. professor clausen hos os, så om han end ellers kunde klare kirkens gienmæle fra sig, kan han dog umuelig ståe for stats-kirkens, før han, som jeg har sagt ham fra begyndelsen, smukt nedlægger sit præstelærer-embede.
det gåer da med de herrer theologer i vore dage, som det gåer med philosopherne: forbindelsen af frihed og nødvendighed er dem for hård en nød at knække, og de dele sig derfor i to uforligelige partier, hvoraf det ene vil udelukke friheden, og det andet nødvendigheden, både af kirke og skole, men skiøndt det i den verdslige stat (borger-samfundet) hvor spørgsmålet i grunden er det samme, kan falde vanskeligt nok at ramme det rette, er det dog i den geistlige stat (kirke-samfundet) såre let, når man kun vil være christen, og har såmegen oplysning, som enhver boglærd christen kan og bør besidde. kirken er nemlig åbenbar ikke til for skolens, men for salighedens skyld, og skolen er ikke blot til  for kirkens, men tillige for oplysningens skyld, og skiøndt det er det ene nødvendige, at christi kirke bliver stående på sin klippe-grund, så er det dog til kirkens skam og skade, når oplysnings-værket gåer i stå, og vil da snart, efter menneske-naturens love for alt hvad der ikke gåer frem, gåe tilbage. selv et verdsligt rige, der vil blive gammelt og berømt i menneske-historien, må forsåvidt holde skridt med tiden, at det ikke bliver ubekiendt med nogen oplysning den bringer, enten om mennesket og verden i det hele, eller om borger-samfund, stats-styrelse og nærings-veie i særdeleshed, men læmper sig meget mere derefter, såvidt folke-beskaffenheden og grundforfatningen tillader; og hvad må da ikke være tilfældet med guds rige på jorden, der har en mageløs berømmelse at svare til, skal stræbe at udbrede sig over hele verden, og skal vare den ud! hvorledes skulde det være sømmeligt, i et sådant rige, hvis grund-forfatning er garanteret af konge-keiseren i det høie, i hvis klippe-grund alle kundskabs- og viisdoms-skatte ligge skjulte, og hvor det udråbes på svalerne, at intet er skjult som jo skal åbenbares, i et sådant rige at hemme oplysningen, eller sætte åndens fri udvikling andre skranker, end han har sat sig selv, som guddommelig statholder i herrens navn! nei, medens vi kiækt og djærvt afvise enhver såkaldt op lysning, efter hvilken grund-loven i christi rige skulde være en grund-vildfarelse, og riget ikke guds og hans salvedes, men jupiters eller minervas, den hedenske fornufts, philosophernes eller philologernes, eller andre aldeles uvedkommende; ja, medens vi djærvt, men kun åndelig, landsforvise enhver skrift-klog, der således åbenbar har brudt sin troskabs-eed og bærer avind-skjold mod fædrene-landet; medens vi giør det, som både er nødvendigt til rigets sikkerhed og til vor egen retfærdiggiørelse, da udråbe vi frihed for enhver borger, som ei giør oprør, og anbefale kun i brugen deraf den kiærlighed, der er hjerte-båndet i vort samfund, og er tillige åbenbar det levende lys, hvori frihed og nødvendighed sammensmelte, fordi al skabningens høibydende herre er født af den samme fader, fra hvem den ånd udgåer, der frit giør alt hvad han vil, så faderen, som kiærligheden i egen guddommelige person, er eet i dem begge! til et billede heraf stod i begyndelsen biskoppen ved herrens bord, med brødet og kalken, med nøglen og staven, hvor de knælede trindt om ham i frelser-navnet, de lærde med de læge, og glemde al timelig forskiel over ordet: eet legeme ere vi alle, thi vi ere alle deelagtige i det ene brød, som kom ned fra himmelen, og vi ere alle skiænkede til een ånd, ligesom der er een herre, een tro, een dåb, een gud og  alles fader, over, med, og i os alle, og, annammende herrens velsignelse, gik så hver til sit timelige kald, og sin jordiske syssel, med himlen i hjertet, og evigheden for øie. dette var billedet, hvoraf vi nu kun har skyggen tilbage: i apostel-brevene, hvor både petrus og paulus, hvor høit de end flyve, og hvor dybt de end grunde, dog knælende, stille og enige, søge livet og velsignelsen i hvad der har smeltet johannes, og udgyder sig fra hans læber i en lyslevende strøm i den guddommelige kiærlighed, der overgåer al forstand, skal overleve både spådom og skrift-klogskab, og omsider giøre selv troen og håbet så overflødige, som soel og måne er i det ny jerusalem, hvor herren stråler selv i al sin glands. skyggen kan ikke gienføde billedet, men den både kan og skal minde os om hvad vi fattes, og hvor man, som i danmark, aldrig har forsmået, men, ligesiden reformationen, savnet bispe-vielsen, vil herren sikkert også skiænke os den, med velsignelsens fylde!skiøndt den biskoppelige kirke i england for øieblikket ei synderlig ærer sit navn, så er det dog en rettroende kirke med virkelige (ikke selvgjorte) biskopper, og jeg veed nu af egen erfaring, at det har anderledes fynd, når en biskop, end når en af os velsigner i herrens navn. når det skeer, så præsterne ståe ved dåben, som zions vægtere i åndens kraft, og biskoppen ståer for alteret, af bildende virkelig den gode hyrde, der sætter livet til for hjorden, medens menigheden gladelig lader lyset skinne i gode gierninger, og de skrift-kloge våge over bogen med nat-lampen, tændt ved alter-lyset, og våge over, at kirken har åbne dørre, til udgang såvelsom til indgang, da er alt i sin christelige orden, og da er den lutherske reformation fuldbragt, skiøndt krandsen naturligviis kun sættes på bygningen, fordi den har sin rette skikkelse, og ei, som en tredobbelt krone, på bispe-hovedet, før levnets-løbet er fuldendt, og hovedet, der nu skjuler sig bag skyen, åbenbares; thi herneden kan ingen af os, han være biskop eller skrift-klog, præst eller prophet, bære anden krands end martyr-kronen, ja, end torne-kronen, som den korsfæstede har efterladt os, og som den himmelfarne først hisset vil indløse med den krands af evigheds-blomster, den ærens og livets krone, han kun har lovet dem der blive troe til døden, dem der for hans krone vil tømme hans kalk, for deel i hans herlighed dele hans lidelse!
skiøndt den biskoppelige kirke i england for øieblikket ei synderlig ærer sit navn, så er det dog en rettroende kirke med virkelige (ikke selvgjorte) biskopper, og jeg veed nu af egen erfaring, at det har anderledes fynd, når en biskop, end når en af os velsigner i herrens navn.
da skal vi hverken fristes til at misunde den pavelige vinkel-kirke sin stilhed, der er som det stillestående vands, der gåer i forrådnelse, eller den zwingelske sin bevægelighed, der er som bølgernes for alle vinde, men igien skiænke verden et syn, selv engle lystes ved at skue: farende med kirke-skibet kiækt over bølgerne, fordi vi have troet  og kiendt, at tømmermands-sønnen som bygde det, er eet med den bygmester, som hvælvede sine sale i vandene, har skyer til sin vogn, og stormene til sine skier, og fordi den ånd, som randsager guds dybheder, er vor styrmand, troes-bekiendelsen vor lede-stjerne, som aldrig misviser, den hellige skrift vort ubedragelige søkort, stemplet af ham, der satte havet sine grændser, måler himlen med et span, og kalder alle stjerner ved navn, og endelig fordi vi kan aldrig fattes levnets-midler, men har med fornøiet sind et dagligt giæstebud: ved den herres bord, der bespiser millioner med det ene brød, og lærer sine tjenere, med hjertens glæde, at det brød, hvoraf mennesket lever, er ordet som udgåer af guds mund!
n. f. s. grundtvig.

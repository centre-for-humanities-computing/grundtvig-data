mel. som den gyldne soel frembryder.
som når aften-stiernen blinker
i en sommer-aftenstund
tindrer, smiler södt og vinker
trætte stöv til roligt blund,
så ved livets aftentid
blinker og en stierne blid
for den frommes brustne öie,
vinker siælen til det höie.
christne! rörte her vi jorde
stövet af en kvinde from,
miskundhed på jord hun giorde,
kommer derfor ei for dom,
hun på kiærlighedens blåe
nådens stierne funkle såe,
fulgte giennem skygge-dale
den til himlens herre-sale.
lad kun eders tårer rinde,
mand og sön, og kiære små!
græder mildt ved hendes minde!
ånder tåre-sprog forståe.
dæmpes skal da klagens lyd,
sande skal med tåre-fryd
mangen röst i fierne dage:
grædes kan en from tilbage.
fred med stövet, her vi giemme
til den klare morgen-stund,
da det skal ved herrens stemme
vækkes af sit korte blund!
fred med siælen, löst af bånd!
evig er den i guds hånd.
fred og med den frommes minde!
mangt et hierte gud det vinde!

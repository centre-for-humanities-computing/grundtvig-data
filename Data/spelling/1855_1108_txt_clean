(til de troende.)
den ægte, oprindelige christendom er noget nyt på jorden, som ingen kiender uden hvem der hører guds ord derom og troer ordet, som skrevet ståer: hvordan skulde de påkalde herren uden at troe på ham, og hvordan skulde de troe, uden at have hørt? thi troen kommer af guds ords hørelse. derfor skrev vorherres jesu christi apostler deres christelige oplysninger kun for christne og til christne, som havde hørt og troet og var døbte med den christelige dåb. dette har bisper og præster, som skulde være apostlernes efterfølgere, siden kun sjelden lagt mærke til eller efterlignet, og det er en hoved-grund til det store vilderede, hvori man er kommet både om apostel-skrifternes rette mening og om alt christeligt, som man, både i tale og skrift til ingen nytte, men til stor skade, har langt mere trættedes og pruttet med de vantroe bibellæsere om, end oplyst de troende christne om, så at, når vi med vore christelige skrivelser vil oplyse og gavne menigheden, da måe vi vende om til den apostoliske skik og brug og kun have de troende for øine og stile vor skrift til dem alene, med det udtrykkelige tillæg, at  vi godt veed, at vantroe læsere, om skrivelsen kommer dem for øie, slet ikke kan forståe, men kun misforståe vor mening.
hvad jeg altså her skriver om vor “tredie troes-artikel,” det skriver jeg kun til og for dem, der både veed, hvordan den lyder ved den dåb, vi er døbte med, og troer på dens indhold, så at når jeg dog lader denne skrivelse offenlig trykke, da er det kun fordi den således bedst kan komme alle mine medtroende af den danske tunge for øine, og fordi hele verden gierne må see, hvad jeg, som troende christen og ordets tjener, skriver om den fælles tro til mine medchristne.
så beder jeg da først eder alle lægge vel mærke til, at hvad vi er vant til, efter morten luthers lille børnebog, at kalde “de tre troes-artikler” det er kun en tredeling af det “troens ord” som altid lyder ved den christelige dåb, og hvorpå der døbes, når det “troens ord” heelt og holdent er bekiendt med et lydeligt ja til spørgsmålene derom.
dernæst beder jeg eder lægge det vel på hjerte, at dette troens ord ved dåben, som fra arildstid er menigheden vitterligt under navn af “den apostoliske troesbekiendelse” er den ene deel af vor dåbs-pagt, det vil sige: den aftale, vi på vorherres vegne skal gjøre med alle dem, der ved herrens dåb, i faderens og sønnens og den helligånds navn, vil optages i vorherres jesu christi menighed, og derved fåe deel i den synds-forladelse og det salighedens visse håb, som han har lovet at skiænke alle dem, som “troer og er  døbte,” så det følger af sig selv, at hvem der enten kun på skrømt svarer ja ved denne pagt og aftale, eller gåer dog siden fra sit ord, har slet ingen gavn af sin dåb, slet ingen lodd eller deel i hvad herren kun har lovet dem, som i sandhed troer hans ord og bliver troe til døden.
endelig forudsætter jeg her, at i nogenlunde fatter dette troens ord i hvad det udsiger om gud-fader, vor skaber, og om guds søn, vorherre jesus christus, vor gjenløser, men at de fleste af eder trænger høit til nærmere oplysning om den helligånd, vor talsmand og helliggjører, og om den deel af troens ord ved dåben, som udtrykker hans gierning til vor saliggjørelse.
jeg har nemlig giennem mange år lagt mærke til, at mange, som ret godt vidste, hvad vi ved dåben bekiender om “faderen og sønnen,” var meget tvivlrådige om hvad det egenlig er, vi der bekiender om “den helligånd,” og da grunden dertil for en stor deel kan og må ligge i de ords dunkelhed, hvormed den såkaldte tredie troes-artikel er oversat på vort modersmål, og i de utilladelige ændringer af ordene efter eget tykke, som man har prøvet på at indføre ved vorherres uforanderlige dåb, så vil jeg nu stræbe at oplyse begge dele for mine medtroende.
vi christelige skriftkloge, som veed, hvordan troes-ordet lyder på græsk og latin hos dem, fra hvem vi har fået vor dåb og christendom, og som, ved apostel-skriften på sit græske grundsprog, er nøiere oplyste om den christelige sa liggiørelses-orden, vi veed nemlig alle, at ligesom vor første troes-artikel udtrykker grunden, hvorfor gud har taget sig så kiærlig af os, og vil tage os til nåde, skjøndt vi har alle syndet, nemlig fordi han er den “fader” af hvem al faderlighed har navn både i himmelen og på jorden, og fordi han er vor skaber, som ikke vil have skabt alle mennesker i sit billede forgiæves, således udtrykker vor anden troes-artikel måden, hvorpå gud åbenbarede sit nådige, faderlige sindelag til os, i det han gav os sin eenbårne søn, som er alle levendes og dødes dommer, til frelser og gienløser. endelig udtrykkes ved vor tredie troes-artikel både frugten for os af guds nåde og af hans eenbårne søns kiødpåtagelse, og midlerne, hvorved guds nåde i christo bliver os til deel og bærer salighedens frugt hos os, derved nemlig, at gud-faders og vorherres jesu christi ånd, nådens og sandhedens ånd, med guds lydelige ord kalder og forsamler os til den hellige dåb, hvor vi, som troer ordet, fåer syndsforladelse og gienfødes til det evige liv, og kalder og forsamler igien de troende og døbte til den hellige nadver, hvor alle værdige giæster, ved deelagtighed i herrens eget legeme og blod, fåer i kiærlighed til gud og næsten levende pant på det evige liv med sjæl og legeme.
således er da troes-bekiendelsen ved dåben et kiernefuldt udtog, ikke af nogen skrift men af guds evangeliske råd til vor salighed, er det troens ord, som herren selv har lagt i apostlernes og hele menighedens mund, både for dermed kiendelig at  adskille sit folk og sit rige fra alle denne verdens folk og riger, og for at give hele sin menighed et guds-ord, hvortil den trygt kan fæste sin tro, og hvorpå den kan kiende hans ånd fra alle verdens og vildfarelsens ånder, men denne christelige grund-oplysning blev tidlig formørket, især derved, at de, som efter apostlerne skulde være christi embedsmænd og tjenere i menigheden, gjorde sig, tvertimod herrens strænge forbud, til herrer over menigheden og dens tro, som om nogen af dem var, hvad kun herrens ånd er, den fuldmægtige statholder i vor himmelfarne konges rige på jorden, eller dog, som om det kun var bisper og præster, ikke hele den troende og døbte menighed, som vorherre jesus christus kan og vil ledsage, oplyse, styrke, styre og helliggjøre med sin faders ånd.
denne papistiske grund-vildfarelse opdagede allerede morten luther, og revsede med rette den selv-ophøielse, hvormed den romerske pave og hans såkaldte åndelighed (på tysk: geistlighed,) havde sat sig selv i den helligånds sted, eller dog indbildt folk, at de alene havde den helligånd og var de åndelige, som hele den øvrige menighed blindt skulde troe på og følge i salighedens sag, men skjøndt dette var et kæmpeskridt til at skille vore tre troes-artikler i vor dåbs-pagt fra alle de selvgjorte troes-artikler derudenfor, og et kæmpeskridt til at tage og fatte vor tredie troes-artikel ret, ved at holde sig til den ånd, som ene kalder, forsamler, oplyser og helliggiør den hele menighed, har begyndt den gode gierning, og skal fuld føre den til vorherres jesu christi dag; så forslog det dog ikke, eftersom de skriftkloge på en måde trådte i pavens og hans geistligheds sted, i det de påstod, at vore tre troes-artikler var et udtog af skriften, som ene de forstod at udlægge rettelig, thi derved opkastede de skriftkloge sig på en måde til menighedens og troens herrer, og modsagde kun sig selv, når de vel indrømmede, at hele den troende og døbte menighed havde den helligånd, men påstod dog ligefuldt, at kun de få, der havde randsaget skrifterne, kunde være oplyste om troens og salighedens sag.
om vore skriftkloge nu for resten havde holdt sig strængt nok til troes-bekiendelsen ved dåben, og givet den eenstemmigt vidnesbyrd, så havde det dog, ved deres påstand om skriftklogskabs nødvendighed til troes-vished og salighed, været deres skyld, når menigheden nedsank ligeså dybt i tvivlrådighed, som før i overtro, og da især tvivlede om, hvem der havde den helligånd og hvad hele menigheden kunde vente sig af ham.
men desuden gjorde de skriftkloge den tredie troes-artikel, som allerede på vort modersmål var meget dunkel, endnu mørkere, ved, ganske efter deres eget hoved og på deres egen hånd, at sætte og sige “christelig kirke,” istedenfor “almindelig kirke,” sætte og sige “legemets opstandelse” istedenfor “kiødets opstandelse,” og endelig ved at indskyde det selvgjorte tillæg “efter døden” mellem “opstandelse” og “det evige liv.”
jeg siger, at vor tredie troes-artikel var allerede forud meget dunklere på vort modersmål  end den kunde og skulde været, var det, både ved brugen af det fremmede og selvgjorte ord “kirke” istedenfor “menighed” eller “folke-samling”, (på græsk og latin: “ekklesia”) og ved det ubestemte ord “samfund” istedenfor “fællesskab,” men nu blev det meget værre, da man satte ordet “christelig” som de lærde måe trættes om til dommedag, istedenfor ordet “almindelig” som alle folk kunde see skulde udtrykke hvad der altid og allevegne var eens, og da man, ved at sætte “legemets” istedenfor “kiødets” opstandelse, fristede menigheden til at drømme om et andet slags legeme end det af “kiød og been,” som vorherre stod op med, og da man endelig indskiød det selvgjorte “efter døden,” som hos menigheden måtte vække den tanke, at det først var efter døden, vorherre vilde give os deel i det evige liv, skiøndt han har lovet alle sine troende, med sin ånd at åbne en livs-kilde inden i dem, som springer til et evigt liv.
jeg vilde gierne oplyse menigheden om, hvad der mellem mennesker kan tale til undskyldning både for de gamle og de nye feil, hvorved man slet ikke meende at forvanske troes-bekiendelsen, men deels måtte det her falde for vidtløftigt og endda vel blive utydeligt for de fleste læsere, og deels måtte jeg dog først og sidst bede menigheden lægge vel mærke til, at vorherre slet ikke kan tage nogen undskyldning for gyldig af sine tjenere, når de, vitterlig eller uvitterlig, forvanske hans ord, da følgen altid bliver den samme for hans menighed, som, når den ikke tager guds-ordet reent, ikke heller kan forståe det ret eller nyde dets fulde velsignelse.
således må det da, som christelige skriftkloge, være vor første omsorg at oplyse menigheden om, at vor tredie troes-artikel skal lyde således på dansk, at vi deri udtrykker hverken meer eller mindre end vor tro på den helligånd i hele den hellige menighed, eller den hellige, almindelige folke-samling, og i de helliges fællesskab, med synds-forladelse, kjøds-opstandelse og evigt liv!
veed først menigheden dette, da behøver den neppe vor oplysning for at see, at ordet “kirke” og ethvert dunkelt ord, man har sat istedenfor “menighed” eller “folke-samling,” har været meget skadeligt, både som en formørkelse af menighedens forhold til ånden, og som et smuthul for paven og alle dem, der, som troens og menighedens herrer, vilde sætte sig selv i den helligånds sted, eller dog antages for at have den helligånd alene og således være mellemled mellem ånden og menigheden.
ligeledes vil menigheden da findes åben for den nærmere oplysning, som vi efter de øvrige indstiftelses-ord både ved dåben og nadveren og efter apostel-skriften, kan og skal give om den helligånds gierning, der, som alt luther i sin forklaring af vor tredie troes-artikel har bemærket, begynder med evangeliets forkyndelse og slutter først med hele menighedens også legemlige herliggjørelse i det evige liv.
herved er nu først at mærke, at den helligånd, eller på bedre dansk: helligånden, som udretter hele guddoms-gierningen i menigheden, og i  hvis navn vi ligesåvel døbes, som i “faderens” og “sønnens”, han må hverken antages for en blot kraft eller for nogen slags engel, men for hvad man har kaldt en guddommelig person, det vil sige: den høiestes kraft, som veed af sig selv at sige og uddeler til enhver eftersom han vil, altså er på guddommelig måde selvstændig og fri.
hvad der nu giælder om alle ånder, også om det åndelige kryb, som sjælen er i os, at de er usynlige, og kan kun åbenbare sig i det usynlige ord, ved den kraft, de lægger deri, og den virkning, de derved frembringer i en vis større eller mindre, åndelig og hjertelig kreds, det giælder også om herrens og hans menigheds ånd, helligånden, som udgåer fra faderen, så det, for at kiende den helligånd og hans gierning fra alle vildfarende og alle ringere ånder, giælder om at kiende et ord, hvorigjennem han virker og derved åbenbarer sin åndelige kraft, ligesom enhver af os åbenbarer sin åndelige kraft eller sin åndelige afmagt i vort ord, og ligesom ethvert folks ånd åbenbarer sin kraft i folkets modersmål, og dette den helligånds kraft-ord, hvori han åbenbarer sig, og hvormed han udretter hele sin guddoms-gierning hos os, det er christi evangelium eller julebud, således som det kiernefuldt er udtrykt i ordet af vorherres jesu christi egen mund, ved hans guddommelige indstiftelser: den hellige dåb og den hellige nadver, og da først og fremmerst, i det troens ord, som alle ved dåben skal be kiende og måe troe for ved dåben at optages af herren i hans menighed.
kun der altså, hvor dette troens, dåbens og nadverens ord lyder uforfalsket på sit rette sted og i sin rette følge, kun der er vorherres jesu christi ånd, kun hos dem, som af hjertet troer dette ord, kun hos dem udretter han sin gierning, og kun de evangeliets prædikanter, i hvis prædiken dette herrens eget ord er sjælen, kun de drives af herrens ånd, kun de er hans redskaber til embeds-gierningen i herrens menighed.
at nu denne vorherres jesu christi ånd, som ikke taler af sig selv, men taler kun hvad han hører, og giver herrens ord til os et guddommeligt vidnesbyrd, ved at gjøre det til ånd og liv for os, at han er hvad vi med herrens ord ved dåben kalder ham: den helligånd, det vil sige: hellighedens eller hjerte-reenhedens og sandhedens ånd, det kan og vil den verden, som ikke vil troe på vorherre jesus christus, naturligviis aldrig indrømme, og det nytter aldrig at trættes med verden derom, da det i tidens løb kun kan bevises hos og for de troende, ved åndens virkning på deres hjerte, så at, hvad vorherres jesu christi ånd kan bevise, har beviist og beviser daglig for verden, det er kun, at han er en ånd over alle ånder. dette beviste herrens ånd klarlig ved sin første åbenbarelse på den store pindsefest, da han udrustede apostlerne til at tale christi evangelium med liv og kraft til alle folkefærd på deres eget modersmål; men det har herrens ånd i tidens løb endnu beviist og beviser daglig langt grun digere, ved, overalt, hvor christi ægte evangelium, med dåben og nadveren efter herrens egen indstiftelse, lyder og høres, at bemægtige sig hvert folks modersmål, så hans redskaber kan tale langt mere levende og kraftigt derpå om jesus christus og om alt hvad hans er, end folke-åndernes redskaber har kunnet tale om folket selv og om dets egne helte og halvguder, og om dets eiendommelige tro, håb og kjærlighed. denne guddommelige fortsættelse og afhjemling af pindse-jærtegnet med de glødende tunger, den er imidlertid endnu skjult selv for de fleste christne, fordi deres naturlige tankegang er blevet smittet af verdens åndløshed, thi det følger af sig selv, at når man ingen følelse har af sit eget folks og tungemåls ånd, som livs-kraften i ordet og tankerne om de usynlige ting indeni os og ovenover os, altså om guddommelige og menneskelige ting, da kan man heller ingen sammenligning giøre mellem denne ånd og vorherres jesu christi og hans menigheds ånd. derfor nytter det heller ikke endnu synderlig at skrive til menigheden om, hvad det vil sige, at den af herrens ånd ved troen og dåben samles og fødes til et nyt israel, til et åndeligt guds folk, ligeså ophøiet over alle verdens-folk, som herren er over alle herrer og hans ånd over alle ånder, eller at skrive om de “helliges fællesskab”, som herrens ånd opelsker med herrens bøn og ved herrens bord, der også overgåer det kiærligste fællesskab mellem jordiske forældre og børn, sødskende, venner og ægtefolk, ligesåmeget som guds og vorherres jesu christi kiærlighed overgåer al vor  naturlige menneske-kiærlighed; thi for at skiønne på det, måe vi først kiende vor naturlige folkelighed og vor naturlige kiærlighed i deres bedste skikkelse, hvori kiødeligheden vist nok er det meste, men hvori der dog kan og skal være såmegen åndelighed og hjertelighed, at vi deraf fåer den levende målestok, som kan og skal lære os at skiønne på den uforlignelige kraft og kiærlighed som der er i guds folks ånd og i det christelige broderskabs hjerte!
bedre kan man vel skrive om den helligånds gaver i vorherres jesu navn til hele menigheden og til fællesskabet, da enhver af os, som føler, han er en synder, også føler, han trænger høit til synds-forladelse, og erfarer, at den er ingensteds at finde uden i vorherres jesu christi menighed, og enhver af os, som føler sin dødelighed, også kiender noget til dødens bitterhed, og veed, at derimod voxer ingen urt uden i guds paradis, derover er ingen trøst uden det evige livs håb både for sjæl og legeme; men sålænge vi ikke har nogen levende følelse af vor optagelse i guds-folket og af vor indlemmelse i de helliges fællesskab, sålænge kan vi dog heller ikke have den fyldestgiørende vished om synds-forladelse, kiøds-opstandelse og evigt liv, som den helligånd giver, thi han er ikke sendt til nogen enkelt, men til den hele menighed, og giver ikke syndsforladelse og evigt liv til nogen enkelt af os hver for sig, men kun til alle og enhver i den menighed, som han forsamler og i det fællesskab, som han skaber.
derimod kan og skal vi både med mund og pen  indskærpe de troende, at en hoved-hindring for deres menigheds-bevidsthed og deres følelse af hjerte-fællesskabet kun kan bortryddes derved, at både troes-bekiendelsen, dåben og nadveren efter herrens indstiftelse, bliver, verdslig og borgerlig talt, en aldeles fri sag, så at langtfra at ville lokke eller true nogen til bekiendelse af deres tro, til gienfødelse i herrens dåb og broderskab ved herrens bord, måe de troende christne tvertimod advare alle mennesker og besværge dem dog endelig ikke at lyve for gud ved at bekiende en tro, de ikke har, eller at drive spot med herrens saligheds-midler, som de giør, når de, uden tro på faderen og sønnen og den helligånd, lader sig døbe i den treenige guds navn, og uden troende forlængsel efter hjerteligt fællesskab med vorherre jesus christus og alle hans venner, uværdig æder hans kiød og drikker hans blod. først da kan det nemlig igjen komme for dagen, at herren, i dem, som troer og bliver døbte, har kiøbt sig et eiendoms-folk, og at han ved sit bord lærer alle sine venner at elske hinanden, ligesom han elsker sine.
det er derfor meget sørgeligt, at også hos os endnu mange troende er frihedsskye og skyder derved herrens ånd fra sig, som kalder os alle i frihed, og kan aldrig åbenbares uden i frihed, da al åndelig trældom nødvendig formørker og skjuler hans gierning, thi når man hører millioner bekiende troens ord og hører dem døbes og bespises med nådens og det evige livs ord, uden at det kiendes på dem, da tvertimod deres ligeså ulykkelige som ugudelige trældom under synd og død  er lige umiskiendelig, da er det umueligt at fæste sin tro til dette ord, med guds ånd i sig, og at bevare troen, når man ikke åbner sine øine for det uforsvarlige abespil, der drives med troens ord og salighedens midler, når man dermed stræber at pånøde eller påliste nogen de guds gaver, der kun rækkes af hans fri nåde, og kan kun blive deres, der med fri tro og taknemmelighed modtager dem af herrens hånd.
ja, først når vi, istedenfor at forsvare, inderlig beklager det vilderede, som den verdslige christendom og kirketugt har skabt, først da kan vi, midt i vilderedet, begynde at skimte guds vei på jorden og hans saliggjørelses-orden hos alle folk, så at hos alle dem, få eller mange, som sanddru siger ja til dåbs-pagten og søger gienfødelsen i dåben, hos dem alle begynder han sin gode gierning ved synds-forladelsen, uden hvilken ingen gienfødelse til det evige liv er muelig, da syndens sold er død, men hvoraf også gienfødelsen nødvendig følger, thi når vor skaber tilgiver os al vor synd, da tager han os til nåde, som en fader kan tage sine vanartede men angergivne børn til nåde, og guds nåde må blive kilden til evigt liv, som skrevet ståer: syndens sold er døden, men guds nådegave er det evige liv i christo jesu, vorherre. da det imidlertid ligesåvel er i vorherres jesu christi navn, som for hans skyld og ved hans munds ord alene, vi kan fåe enten synds-forladelse eller kiøds-opstandelse og evigt liv, så er det først ved herrens bord, ved de ord af hans mund, som giør os deelagtige i  hans for os hengivne legeme og hans for os til synds-forladelse udgydte blod, derved, at herrens ånd i vort kiærlige fællesskab (på græsk: koinonia og på latin: communio) med herren og med hinanden, lader os føle den salige vished, at alle vore synder blev udslettede, da den håndskrift, som fordømde os, blev med vorherre jesus christus naglet til hans kors, og at vi, i hans kjærlighed, er overgangne fra døden til livet, så legems-døden, om vi end måe lide den, skal ikke skade os, men herlig overvindes ved vor opstandelse med “kjød og been” i vor korsfæstede herres navn, som således opstod for os af graven.
først, når vi således i troen forbinder vor tro og bekiendelse med dåben og nadveren, som herrens nåde-midler til det store gienløsnings og saliggiørelses værk, først da føler vi, at herrens ånd, den evige livs-kraft, bliver virksom i os, så vi kan voxe i vorherres jesu christi nåde og kundskab.
ligesom nemlig det glædelige budskab, at gud af sin store kiærlighed har hengivet sin eenbårne søn, for at hver den, som troer på ham, skal ikke fortabes, men have det evige liv, først vinder lys for os, når vi af troens ord ved dåben lærer, både hvad det er for en gud, der elsker os så høit, og hvem der er hans for os hengivne eenbårne søn, og hvad det vil sige at troe på ham, og hvorved vi da frelses fra fortabelse, og hvordan vi så fåer det evige liv; således bliver også det glædelige budskab først ånd og liv for os, når det kommer levende og varmt til os fra vorherres egen mund,  som bogstav-skriften jo ikke selv er eller kan være, men nedstammer kun fra og peger på, og nu er det åbenbar igien vor tredie troes-artikel, eller vor troes-bekiendelse om den helligånd og hans gierning, hvori livet er kommet til os; thi kun i ånden er gud med os og kun ved ånden arbeider gud hos os, fra himmelfarts-dagen til domme-dag, så at, om vi end troer nok så fast på faderen og sønnen, som bekiendelsen lyder, så er det dog nødvendig kun en død tro, når vi ikke troer på den helligånd, da det kun er ånden, som giør levende og udretter alt hvad faderen har lovet os, og hvad den eenbårne søn har tjent og kiøbt til os. ligesom derfor det ny liv i christo jesu altid er blevet mattere og mørkere i samme grad, som troen på den helligånd vaklede og den tredie troes-artikel fordunkledes, således vil fremtiden også vise, at det ny liv i christo bliver stærkere og lysere i samme grad, som troen på den helligånd bestyrkes og vor tredie troes-artikel oplyses hos os.
alle de, som vandre efter denne regel, siger jeg, som herrens tjener, med apostelen: over dem er fred og barmhjertighed!
n. f. s. grundtvig.

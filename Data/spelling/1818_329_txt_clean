i anledning af den offentlige udfordring, som nogle af vore medstuderende have tilskrevet digteren baggesen, troe vi det passende for studerende, som ingen vil forgude, og ingen forhåne, offenlig at kundgiøre vor betænkning i denne sag.
skulde nemlig digteren baggesen ville tiene udæskerne i at tale offenlig med dem, om forsvarligheden af hans critik over digteren øhlenschlægers senere skrivter, da tilbyde vi os som respondenter, når spørgsmålene blive forud nøie bestemte, så striden ei skal vorde slag i luften, og når man på begge  sider enes om, at vælge en upartisk videnskabsmand til moderator, som kan sætte skranke for enhver udskeielse fra hovedsagen og for ethvert udbrud af personligheder.
nu skiønne vi ikke rettere, end at hele baggesens critik dreier sig om den påstand, at der, i bog verdenen, er, så at sige, to oehlenschlägere: en, som har skiænket dannemark de udødelige værker: vaulundur, aladdin, hakon jarl og hvad dertil hører, en anden, som har forringet sig til at skrive ting og stykker som ludlams hule, reiserne, og hvad dermed hænger sammen. hvorvidt baggesen har udført og holdt sig til beviserne for denne påstand, er en bisag og vedkommer her ikke os, men påstanden giøre vi herved til vores, og trøste os til at kunne uigiendrivelig forsvare den.
at nu også udfordrerne ansee hiin påstand for hovedsagen, uagtet de, enten af en feil i tankegangen, eller af andre grunde, opgive andre stridspunkter, det måe vi allerede deraf slutte, at de i indledningen sigte baggesen, fordi han, som før har berømt digteren oehlenschläger, siden har anfægtet hans roes, hvilket dog kuns er en brøde, hvis oehlenschläger imidlertid er blevet ved at være sig selv liig; thi i modsat fald er det jo en ære for b. at have roest det roesværdige, men ei af fordom ladet sig forlede til at istemme en ufortjent berømmelse. vi kan desuden heller aldrig troe, det er udfordrernes alvor at ville disputere med baggesen om de æsthetiske principer, thi deels måe de vist være for beskedne til at tænke, de kunde afgjøre, hvad de største hoveder, de modneste og dybeste tænkere endnu sees at være uenige om, og deels forekommer det os, at udfordringen i så fald vilde vidne om en uklarhed, for ei at sige en forvirring i begreberne, som kuns varslede sørgelig for en kamp om principer, thi hvorledes man med føie kunde udfordre b. til kamp om forholdet mellem de æsthetiske skoler, på grund af at han laster oehlenschlägers senere skrifter i modsætning til hans forrige, er os en hemmelighed, ligesom vi ei heller fatte, at man af en sådan strids udfald kunde bedømme retmæssigheden af baggesens påstand og hans sig derom dreiende critik.
sandt nok, at dersom spørgsmålet var, enten oehlenschläger skulde ansees for digter eller ei, da behøvedes der en foreløbig undersøgelse om poesiens væsen; men i så fald vilde vist alle vore beskedne medstuderende istemme med os: haud nostrum est tantas componere lites, og, da man på begge sider tilkiender oehlenschläger en høi rang mellem digtere, vilde en slig undersøgelse her være ganske overflødig. kun i eet tilfælde kunde det synes anderledes, dersom nemlig udfordrerne selv bare tvivl om, hvorvidt værker som hakon og baldur, aladdin og vaulundur vare poetiske, og kuns ansåe det for en afgiort sag om ludlam, reiserne og deslige, men, ligesom vi bør troe, at vore medstuderende vilde ansee en slig mistanke for en fornærmelse, således bør vi ei heller tvivle om, at alle kyndige i hiint tilfælde vilde finde videre samtale meer end overflødig. når man derimod på begge sider gik ud fra den forudsætning, at hine værker, og hvad man kunde enes om at tilføie, vare ikke blot poetiske, men en udmærket digter værdige, da var her noget bestemt og ei uvigtigt at stride om, og, forudsat, at striden blev ført med alvor, forstand og værdighed, da kunde den lede til noget meget godt; thi, kunde udfordrerne bevise, at den samme poetiske ånd, blot under en anden skikkelse, herskede i oehlenschlägers senere, som i hans forrige skrifter, da var sagen afgiort, og ethvert angreb på ludlam, reiserne o. s. v. vilde sees at være frugten enten af dumhed eller dadlesyge; bevistes derimod det modsatte, da var sagen også afgiort, thi da blev det klart, at hyldingen, der ydedes det modsatte af hvad man på begge sider antog for ypperligt, måtte reise sig enten af blot lune, eller af usigelig blindhed.
skulde end, som rimeligt kan være, udfordrings-sagen sove hen, troe vi det dog ikke ganske overflødigt, at have uforbeholden og upartisk sagt vor formening om, hvad der synes os at være cardo rei.

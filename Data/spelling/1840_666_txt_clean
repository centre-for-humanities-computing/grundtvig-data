kongen døde under vinters hjerte,
            med naturen bar vi alle sorg,
            dyb var altid dannekvindens smerte,
            som i hytten, så på kongeborg,
            og på jorden findes ei de helte,
            som ved hjerte-sorg jo måe hensmelte.
kongen lever ved midsommers-tide,
            med naturen smile vi påny,
            danske åsyn er som bøgens blide,
            let sig klarer deres pandesky;
            og når frygt ei munden på os binder,
            glædens bæk i frydesang udrinder.
det, o konge! er den store sage,
            klædt på dansk i jævne ord og få,
            der sig strækker fra de gamle dage,
            til du ståer med skjoldung-kronen på,
            under lovsang fra den danske tunge,
            som når alle skovens fugle sjunge.
ånden døde, som til drot var kåret
            over bøg og fugl i hedenold:
            barne-englen, mild og bølgebåret,
            vingebreed som dane-markens skjold;
            magtesløs han sank i bølge-dale,
            ånders død på jord er dog kun dvale.
ånden svæver over kongens isse,
            svang på vinger sig fra bølgens skjød,
            derom bringer tidender fuldvisse
            folkesang i barne-tone sød,
            barnesang med store søndags-syner,
            barne-blik, som tordner ei, men lyner.
skabe liv, det kan på jord ei hånden,
            sad deri end hele verdens magt;
            skabe liv, det kan alene ånden,
            men for ånden er det gjort som sagt;
            end har lærdom skjalden ei aftrættet,
            at livskraften er i åndedrættet.
føde ånden børn på jorderige
            kan ei pen, ei hånd på nogen viis,
            men kun ordet, som er åndens lige,
            deler med ham al hans dåd og priis,
            som en dronning deler kongens ære,
            skal af ham påsat guld-kronen bære.
derfor, konge! alle dine dage
            i sit rige ånden herske frit!
            giv du ham håndfæstningen tilbage,
            som den gaves før i riget dit!
            falske ånder skal dog ingensinde
            danmarks barne-engel overvinde.
og hans ægte dronning, modersmålet,
            som har trællet nu trehundred år,
            giv den glands, hvormed hun før har strålet,
            overstrålet norden i sin vår!
            pustes bort gravmulmet fra det fjerne,
            brat hun tindrer da som aftenstjerne.
længe har det over marken tonet:
            danmarks håb er, christjan fredrik, du!
            og når danmarks håb med dig er kronet,
            kommes skal det trindt på jord ihu:
            folk og drot, som sig på gud forlade,
            blunde trygt og vågne sjæleglade.
dristigt er mit håb om danmarks lykke,
            var i verden mangen dag til spot;
            dog det blomstred selv i dødens skygge,
            throned mig i barmen som en drot,
            og mens panden fures, håret gråner,
            støder håb i luur, så frygten dåner.
hvad forblommet før jeg kvad om balder,
            brustne grave og opstandne folk,
            toner klart nu om en phønix-alder,
            åndens nyår, som sin egen tolk,
            da i stråleglands sig klart forbinde,
            dåd og deilighed, som mand og kvinde!
er det gyldenår ei alt oprundet
            i vor folkelige fredriks tid,
            fik ei, grødefuldt og fuglemundet,
            det med christjan konge-våren blid;
            alle fugle da med himlen falde,
            sidste gang har ånd bedåret skjalde.
dog, hvad engelen i danevange
            længe ymted om og nynned på,
            før i skok derom han skjalde-sange
            bød som nattergale sammen slåe;
            det skal tiden, når den gjør sit bedste,
            drøfte vel, men klare og stadfæste.
thi det ståer med tidens finger skrevet,
            danmarks engel er en sanddru ånd,
            og kun meer sandfærdig er han blevet
            i den rene sandheds ledebånd,
            som fra zions bjerg til danmarks slette
            fandt så myg ei nogen folke-vætte.
danmarks engel, som med barne-finger
            løfted meer end nogen kjæmpe prud,
            slåe kun frit med sine svane-vinger,
            favne ømt vort modersmål, sin brud!
            som et himmelfalden dronning-smykke
            skinner over skoven danmarks lykke.
hil dig da, kong christjan! med din krone,
            med dit folk og med dit time-glar!
            danmarks ånd! sid herlig på din throne!
            modersmål! gjør loven mild og klar!
            folke-sang! udbryd fra alle munde!
            overstem alt gny og glam i lunde!
n.f.s. grundtvig.

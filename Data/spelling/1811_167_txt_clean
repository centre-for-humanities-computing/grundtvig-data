til at prise oprettelsen af en stiftsbogsamling, som et utvetydigt tegn på tidsalderens store videnskabelighed, vil der neppe fattes tunger; thi vor tidsalder er en sand farisæer, som lader blæse i basun for sig, hvergang den med en ringe almisse affinder sig med sjælen og sin skyldighed; den mærker det vel, at på et priseligt eftermæle er ikke stort at regne, og den betænker sig derfor ikke på, ved selvros at optage sin løn. krøniken har derimod lært mig, at alle offentlige bogsamlinger og andre store videnskabelige indretninger altid vare svage forsøg på at fængsle den flygtende videnskabelighed, og seer man hen, til hvad brug der gøres af hovedstadens bogskatte, vil spådommen om en ny bogsamlings frugter neppe vorde trøstelig.
imidlertid, det er her, som altid, ikke spørgsmålet, hvad man kan håbe at udrette, men kun hvad man for sin del og på sin plads bør gøre, dette gøre man uden skrål og bram og lade gud sørge for resten. fra denne side må enhver elsker af åndelig virksomhed finde det både sømmeligt og priseligt, at denne lægges de geistlige (åndelige) mænd på hjerte, og lettes dem såmeget muligt, og dette må især være dem om at gøre, som tro med mig, at præstestanden er videnskabens mund og at når denne går i  ulave, må hin forstumme. jeg for min del mener nu ganske vist, ei alene at en udvalgt bogsamling, under visse vilkår, kan vorde gavnlig;  men endog, at selv om præstestanden indvendig var som den skulde være, vilde den nærværende tids leilighed, for ikke at sige pinagtighed, gøre en sådan fornøden. til denne mening bevæges jeg ingenlunde ved synet af den gruelige bogdynge, man har slæbt sammen, for at opbygge videnskabernes babelstårn så høit, at det kan jage vor herre ud af himmelen, thi med det tårn har jeg intet at bestille, det glæder mig blot at se, hvorledes gud har forvirret tungemålene, så den ene ikke forstår den anden. hvad jeg mener gør en fælleds bogsamling nødvendig for præster, er den smalle tæring, mange alt have og flere kunne fåe. når en præst i de bedste kald herefter skal holde en søn til bogen, og det var dog nok ønskeligt, er det vel alt hvad han kan stå ved at tolde til videnskaberne af sin pose, om der ellers skal blive noget tilovers til brød, som, man sige hvad man vil, dog efter den gamle degns sanddru tale, er profecto substantia. går det så med det grønne træ, hvordan vil det da gå med det tørre, og hvordan med jyllands lyngstilke? nu veed jeg ret godt, at alt dette er en nødvendig følge ei allene af tidens ånd, men og af dens vilkår, og at præsterne aldrig kunde fået en sådan svindsot i deres andet legeme, dersom de havde brugt safterne vedbørlig. uden lignelse:  jeg er vis på, at de fleste præster, om de havde nok såmeget både af tid og af penge, kun vilde have lidt tilovers af begge dele til studering og bøger. dette kommer af den slemme starblindhed, som er blevet en landfarsot, og den måtte læges tilbunds, når det skulde blive godt, men selv den allernyeste lægevisdom, som dog taler så kløgtig om organismens faktorer og deres enhed, vil neppe, uagtet man opgiver den irritabiliteten og reproductionen som de bestemte dimensjoner, kunne indvirke således, at synets kvantitet taber sig i en bedre kvalitet. med forståelige ord, selv naturfilosofien, der dog stedse råber på at vende øiet indad og stirre dybt i naturens og historiens myther, vilde neppe, om den blev almindelig, løfte øiet fra jord; thi den som mener at se gud, vel at mærke ham og ikke hans finger, allevegne, søger ham ikke heroventil, eller på hin side graven. vi, der ikke ere sådanne troldmænd, må nøies med at flikke på sundheden sågodt som muligt, og et af midlerne hertil er da oprettelsen af den her omtalte bogsamling. men her kommer det an på at vælge rigtig. forslaget taler herom kortelig således: det skal være en samling af gode bøger, vel især i de til theologiens studium og geistlig embedsførelse henhørende fag, men dog også til andre grene af litteraturen og til humaniora. men blotte moerskabsskrifter, med mindre de fra æsthetikens side eller af andre grunde skulde have fortrinligt værd, kjøbes i almindelighed ikke. det forståes af sig selv, at ingen bog optages i samligen, når den er af slibrigt eller usædeligt indhold. derimod bør skrifter, hvori religionen angribes, anskaffes i samlingen. jeg vil ikke kritisk gennemgåe disse sætninger, hvilket jeg imidlertid såmeget mere ufortænkt kunde gøre, som jeg ikke veed, hvem de tilhøre. jeg vil kun bemærke, at disse bestemmelser, især når det gælder om en mådelig samling, ere ikke stort bedre end slet ingen, og dernæst, at når det ikke skal være en lov, men et forslag, burde dog nogle grunde for udvælgelsen og forskydelsen været angivne. hvor fornødent dette var, skal jeg stræbe at vise i det følgende, hvor jeg med grunde vil belægge mit forslag.
vi kan begynde med at spørge: skal de bøger vælges, som de fleste af sjællands præster for modentlig helst læse, eller sådanne, som de burde helst læse. antaget, dermed just ikke sagt, at herimellem er nogen forskel, er spørgsmålet ikke overflødigt, når talen er om en bogsamling, præsterne selv skal oprette og bekoste. da man imidlerteid bør forudsætte, at præsterne, selv i det satte tilfælde, vilde stemme for hvad de indsåe at være deres skyldighed, ligesom vi daglig tilstå dyden sin pris, om vi end har mest lyst til synden, må det være nok at undersøge, af hvilke bøger en indskrænket samling for kristelige præster bør bestå.
når vi se ud over den syndflod af bøger, hvormed gud har straffet tidens vanart, ja når vi se selv de høieste bjerge skjulte deraf, da tykkes det mig klogere med noa at svømme ovenpå, end at drukne med den vantro flok. arken er tilrede, thi det er vor bibel, og vi gjorde sikkerlig bedst i, såsnart som muligt, at sanke den nødvendige forråd og den gamle verdens dyr, gøre os et vindøie til at kige igennem og til at udlade en speidende ravn eller due, og så i guds navn kline dørren til. hermed er det i en lignelse sagt, hvad jeg mener der skulde være i vor bogsamling: først og fremmest de bedste hjelpemidler til at forstå de hellige skrifter, dernæst gode krøniker til at vidne om guds forsyn og kristi regering over sin kirke, psalmer og åndelige sange til at muntre og opløfte sindet og endelig hovedskrifterne der give budskab om tidsalderens vilkår og leilighed. såvidt tænker jeg at være enig hardtad med alle dem, der tage nogen del i den omhandlede sag, ja er end ikke så synlig uenig med forslagets forfatter, undtagen at jeg har forbigået angrebsskrifterne på religionen. dem har jeg gået forbi, fordi mig tykkes det havde været galt af noa at tage vandrotter med sig i arken, dog skal jeg siden herom nærmere sige min mening. nu skulde det først afgøres, hvilke hjelpemidler der ere de bedste til at fåe forstand på guds ord, hvad slags krøniker her kaldes gode og hvomange digte der kan rummes i hylden til de åndelige sange. her vil jeg sagtens komme mange af brødrene lidt kættersk for, men det fåer ikke at hjelpe: de må gøre hvad de vil, og jeg vil gøre hvad jeg må. kun eet sendebud vil jeg skikke forud til at berede mig veien og det er, den bemærkning, at vi  i denne handel må betænke, hvad vi ere eller skulde være, og for hvis øine vi handle. synes det end, at vi nuomtide, uden at en hund skal gø ad os, kan stjæle både hæder og ære fra de gamle patriarker og profeter, fra kristus og hans indvortes og udvortes pinte vidner og trofaste våbendragere, den djævel har dog snart regeret sin tid, og helvedes porte vil blive sprængte med bulder, når de allervissest tykkes at ville spærre kristi kirke, da opluges alt det ukrud, som faderen ikke har plantet, og det vil ei give os det priseligste eftermæle om den urtegård, vi plante, da findes begroet med sligt. dette er nu vel ikke den reneste bevæggrund, men vi kan jo så desuden ikke dølge, at vi ere komne af vane med at øve dyden for sin egen skyld, et af to, sætter vor tidsalder dog mere pris på den jordiske end på den himmelske udødelighed, og vi høre jo dog til vor tidsalder, om vi end ikke høre den til.
efter denne indledning, eller, om man vil, captatio benevolentiæ, vil jeg begynde med at sige, hvad man ei vel kan nægte, at vor bogsamling bør eie de bedste hjelpemidler til indsigt i de gamle sprog. hertil hører, efter min formening, ingen kostbar eller kritisk samling af arabers, grækers og romeres skrifter. her kan ikke tages særdeles hensyn på de enkelte, der ville gøre et af sprogene til hovedsag, og udentvivl har man i den nyeste tid anslået den tjeneste alt for høit, som hellener og musselmænd kan gøre os ved den rette udlæggelse af de hellige skrifter. nægte den vil jeg ingenlunde, men hvad man indrømmer om de homeriske sange, at de især skulle forståes i og af sig selv, burde man dog vel også tilstæde moses og profeterne; hvem der kender det islandske sprog, veed hvormange ord vi end have i dansken, der have bevaret den oprindelige lyd, men forandret betydningen mangfoldig, og dette burde gøre dobbelt varsom i brugen af det arabiske sprog, der desuden bevægede sig i en langt anden tankering. at det har sig ligedan med brugen af det rene gamle græsk til det ny testamentes fortolkning, vilde jeg ikke engang nævne, dersom ei de nyere exegeter ei tykdes så tit at have glemt det. at de kristelige latinske skrifter må forståes ganske anderledes end de gamle romerske, er vitterligt nok,  men at det latinske sprog mest for hines skyld skulde læres af kristne, veed jeg, må finde megen modsigelse. imidlertid mener jeg det ei var tungt herom at overbevise kristne; thi efter kant er det ei længere som ved reformationens tid, da behøvede romernes grublerier over menneskelivet til at oplyse bibelens leveregler, og de blive da herefter kun vigtige for den, der gør historien til hovedsag. nogen modsigelse må jeg også vente, når jeg driver på en, såvidt mulig, fuldstændig samling af de gamle og nyere kristelige, navnkundige lærefædres skrifter. man agter nu i almindelighed alle disse mænd for indskrænkede eller forvirrede hoveder på samme grund som festus mente at paulus var rasende da han talte om kristus; men det skulde jeg dog mene, at alle de, om hvilke krøniken vidner, at de hædredes og herskede i deres tid, må have været hele mænd, thi når man skal herske ved ord, må ordet have kraft og kraften kommer fra ånden. om vi da end mente at kunne undvære deres undervisning, tykkes mig dog, at i det hus vi ville reise ved siden af guds for hans tjenere på dobbelt måde, burde de bautastene, som kristendommens hensovne kæmper ved guds kraft have reist sig selv, ikke fattes; thi disse ere deres sande æresstøtter, ei de man nu monne reise dem; thi hvad enten de bygges af sten eller ord, er det dog kun manepæle, hvormed man af overtro mener at binde dem, så de ei til forfærdelse skal gå igen ved oplysningens midnatstime. dog, er mit syn ei aldeles vrangt, da behøve vi visselig at lyde på de hedenfarnes tale, på augustins, såvelsom på luthers. er det sandt hvad vel er let at bevise, at fædrene efter tidernes leilighed stedse ginge dybere i bibelens grube, og vil vi, at det samme engang skal siges om os, da må vi træde i deres fodspor, og de som lade de gamle gange falde sammen og begynde på ny, ere hovmodige dårer, om hvilke det sikkert også gælder, hvad profeten sagde, at de have forladt den levende kilde og hugge sig brønde, som ei holde vand. lægge vi end hertil, at kristi underfulde regering over sin kirke først ved disse skrifters læsning og sammenligning kan vorde ret åbenbar, da mener jeg på engang at have godtgjort deres og de bedste krønikers ret til en  hæderlig plads på vor bogsals hylder. ved de bedste krøniker mener jeg naturligvis de sandfærdigste, derfor heller grundskrifterne som afhandle hver sin tid og begivenhed, end bearbeidelser, hvori som oftest de fremfarne mænd og tider må lade sig hel jammerlig rette og strække og mønstre, og desuden bære et kors af pragmatiserende bemærkninger og gyldne sentenser, som aldeles overskygger og skjuler dem. at jeg imidlertid herfra undtager samlinger der ere samvittighedsfulde uddrag af ældre krøniker og de få arbeider der til mestre have mænd med en heerens sanddruhed og skarpe syn, en müllers kraft og dybtahnende følelse, en sismondis klarhed og gave til at tale gennem de gamles mund, en guldbergs og tyge rothes af kristendommen halvopladte øie for tidernes gang, behøver jeg vel neppe at tilføie.
ved den tredie part kan jeg være kort, thi om de mest genialske digte, kan der kun sjelden være strid, undtagen sålænge digterne leve. jeg bemærker derfor kun at foruden visse fra den gamle og ny tid, burde haves en næsten fuldstændig samling af de kristelige sange og digte, som ere til. intet burde udelukkes med villie, uden det om hvis usselhed der ei vel kunde tvivles. at de komiske digte i stridsfald burde vige for de alvorlige, om ikke, hvad jeg vilde stemme for, ganske udelukkes, og at ingen genialitet måtte indsmugle skidne vers, nidviser og spotkvad over religion og bibel, mener jeg, følger af sig selv. muligheden selv bør ikke tænkes at noget der ligner en voltaires lumpenheder eller en ***s uterlighed kunde indsnige sig. her stå vi da på engang midt i møddingen af angrebsskrifterne på religionen, det var da vist ikke sådanne, om hvilke der står i forslaget, at de anskaffes, men selv om dem der tales, har jeg sagt min mening, og den vil jeg her stadfæste. grunden hvi angrebskrifterne skulde haves måtte vel være den gamle, at indvendingerne bør kendes for at kunne gendrives. for det første er dette en maxime af samme slags som at man skal gå omkring på dandseboder og horehuse for at fatte afsky til lasten, et råd jeg ikke vilde give nogen, og som nok slår feil de 99 gange af 100. da nu upåtvivlelig kun såre få have  kald til offentlig på prent at stride for religionen, veed jeg ikke til hvad nytte, det skulde være at udbrede angrebsskrifternes læsning. de blive bekendte nok desuden, og den der skal modsige dem, finder dem nok, hvis han finder det nødvendigt at lægge mærke til dem; thi såsandt det er, at visse tider fordre en bestemt og hardtad personlig polemik, er det dog nok vist, at den der skal sige noget gendrivende, som er værdt at høre, må kende indvendingerne af andet end af bøger, de må være ham gjorte i hans eget indvortes; thi kun der hvor sjælens ro og salighed beroer på svarene, komme disse frem af det dybe og ned fra det høie. lægger man hertil at de religionens sætninger, som egenlig angribes i åbenbaringens ufeilbarhed, forsoningen, helliggørelsen, miraklernes virkelighed, ei kan forsvares mod de vantro men kun fra de troende, mener jeg ei man vil finde en grund synderlig vægtig, der i overgangstiden er optænkt, for at undskylde tvivlesygen og lysten til den forbudne frugt. af det ovenstående flyder, at jeg må regne mange bøger iblandt angrebsskrifterne, som andre holde for ypperlige hjelpemidler til at forstå bibelen, alle de nemlig som enten vil bortforklare det overordentlige og ubegribelige af skrifterne, eller udlægge det der fortælles virkelig at være sket, som mythe. det første gøre de som nær eller fjernt ere i slægt med den kantiske skole, det sidste er deres forblommede maner, som stride under pantheismens opstafferede banner. begge partier ere lige langt fra den kristelige enfoldighed og ædruhed, og såvist som også deres idræt ved guds styrelse kommer bibelen til gode, sålidt vilde det dog være ret at spilde derpå de penge og det rum, som tilhører kristelige værker. en ganske anden sag er det at de hovedskrifter der have givet partierne deres retning såsom kants, fichtes, schellings og nogle få til prøve på, hvorledes disses meninger ere anvendte på bibel og kristendom, vorde anskaffede; thi disse udgøre tidens speil og må stå ved siden af leibniz, volff og michaelis. at til tidsspeilets fuldstændighed også høre bøger, der, som bretschneiders undersøgelse om det ny testaments historisk dogmatiske fortolkning, vise hvorledes man selv fra vantroens standpunkt kan overbevise sig om, at  de omtvistede lærdomme om kristi guddom, treenigheden o. s. v. virkelig stå i bibelen, følger af sig selv.
udgangen herpå bliver da, at det især kommer an på aldrig at glemme at det er til kristelige præsters brug, der af en uhyre bogdynge skal gøres et udvalg, og at dette derfor må gøres således at det vorder synligt i nærværende og tilkommende tid: sjællands præsteskab kårede sig ei begfakler eller løgtemænd til ledestjerner, men kun sådanne, der som østens himmellys føre hen til huset, hvor hverken en blot moralsk eller mystisk glorie, men sand guddomsklarhed omskinner den enbårne. dixi.
n. f. s. grundtvig.

ungdoms-ven fra nordlands klipper!
allerede nu ei meer?
så i støvet styrken glipper,
kun hvad almagt vil, det skeer!
ei er bønnerne så fromme,
de kan bøie dødens domme,
de kan bane livets vei!
det er jo kun stakket siden,
vi, i daners hoved-stad,
lang udspandt os leve-tiden,
hvor i ungdoms-kraft vi sad,
håbed, i hinandens følge,
herre-færd på livets bølge
til udødeligheds havn!
ja, vort barne-liv forleden,
i vor ungdoms bedste år,
under krigen midt i freden,
for mig som den dag i går,
tænkde jeg, see, det er sorgen,
kom måskee igien i morgen,
i vor manddoms efter-høst!
men når jeg mig ret besinder,
tæller år og bølge-slag,
med cypresser og kiærminder,
sørge-flor og konge-flag,
jeg dog nødes til at sande:
der løb meget vand til strande,
siden vi gik hånd i hånd.
lise var min lille pige,
det er hendes datter nu;
der og var et tvilling-rige,
kommet neppe meer ihu:
fædre-landet for os begge,
nu med meer end odd og egge
skarp adskilt som “mit og dit.”
ja, i norden brast det stærke,
brast det gamle hjerte-bånd,
løve-bånd i skjolde-mærke,
knyttet med en barne-hånd,
det og vorder seent beskrevet,
alt hvad da blev sønderrevet,
mellem nordens kiøl og klint.
drømme måe vel unge sjæle,
som de drømde sødt hos os,
at al verdens grændse-pæle
de kan dristig byde trods,
før de ældes, dog de lære:
til i støvet fri at være
der vil meer end kæmpe-drøm.
sendte vi end over stranden
venne-hilsen mangen gang,
døde dog, som for hinanden
dovre-fjeld og dane-vang,
var og vi, trods al vor spørgen,
al vor stritten, al vor sørgen,
hele vor kiærminde-krands.
derfor nu ei brast den kiæde,
der os fordum sammenbandt,
nei, jeg føler det med glæde,
nu den bruddet overvandt,
nu opløstes med din smerte
brynjen om dit kæmpe-hjerte,
varmt det slåer mod vennens her!
ja, lad kun de stærke ånder
smile ad vor gamle tro,
at hvad her sig ædelt vånder,
hisset vinder salig ro!
det var dog vor trøst på jorden,
og fra arilds-tid i norden
gladhjem låe bag kæmpe-høi!
dog, skiøndt hist i morgen-røden
gladere vi sees igjen,
ikke jeg påkalder døden,
aldrig bliver jeg dens ven,
dertil er for kiært mig livet,
selv som det os her blev givet
guddoms-kår at kiende halvt.
også jeg er vist nok grånet,
visnet er min rosen-flor,
og som du er meget dånet
af mit kiæreste på jord,
men, om ei som blomster-haven,
dog langt skiønnere end graven
er den rige abild-gård!
ja, selv roserne de røde,
blomster-slægtens dronning-kulddronning kuld,
er end ei for mig uddøde,
mylre favert op af muld;
hvor de voxe hos de unge,
jeg dem med den danske tunge
kalder mine i min æt.æt.
ja, når gud os sæd har givet,
og vi barnet mindes let,
da forynges vi med livet,
som det blomstrer i vor æt,
 da kan også gamle skjalde
end med liv og lyst gjenkalde
forårs-duft og sommer-glands!
ach, men du var skole-mester,
sønneløs blandt klipper grå,
dømdes til at skabe præster
med hvad kun vil lidt forslåe:
med anviisning på de døde,
skygge-værk og orme-føde,
døde sprog og bogstav-skrift!
derfor tit jeg dig beklaged,
mens du droges med din død,
høiærværdig men bedaged,
her for stiv og hist for blød!
alt for god til præste-mager
for hans blik, som alt randsager,
han dig fare lod i fred!
derfor tidlig jeg opkaldte
i min søn min ungdoms-ven,
for hvad fimbul-vinter kvalte
snart i vår at see igien:
for mig til de gamle dage
en svenn hersleb at opdrage,
i hvis barm ei findes svig!
ja, det er dit efter-mæle,
sjeldne roes af sandheds mund,
dyrebar for ædle sjæle,
fremfor alt i dødens stund:
ærlig, ydmyg, ufortrøden,
barn i fryd og ven i nøden,
haded du kun løgn og svig!
fred da med dit kiære minde!
som med sjælen, hvor den nu
seer, de stavred ei iblinde,
som kom “verdens lys” ihu,
seer og løst den store gåde:
død i herrens huus kan råde,
skjøndt hans ord er liv og ånd!
dog, den løses og på jorden,
skiøndt din tro det overgik,
ja, den løser sig i norden
meer og meer hvert øieblik;
thi da ånden kom til orde,
brat vi såe, hvad bogstav gjorde,
snart vi see hvad ånd formåer.
når da alt igien oplives,
hvortil ånd har odels-ret,
da med døden skal fordrives
kiv og splid fra odins æt,
fenris-ulven kneblet fråde,
lære, sig til liden både,
åndens ord er mundens sværd!
ei med sværd og ei med bue,
ei med list og ei med vold,
skal hinanden underkue
yngve-frey og norr og skjold,
men fribårne sig forbinde
mod hver freds og friheds fiende,
tåle godt hinandens brøst.
så i ungdoms-år vi nemmed
venskabs lov på mark og fjeld,
når ei meer den klinger fremmed,
dages det til nordens held,
dages op, at der for sjæle
sattes ingen grændse-pæle,
fordi ånden er kun een!
snart skal denne morgen-røde
rinde op til fiendens harm,
bjerg og bøg derunder gløde,
som vor ungdoms kind og barm,
dans og nors og gauturs løve
kiækt i soel-bad styrke prøve
kun med ædel kappe-lyst!
det var søde ungdoms-drømme,
sukked du vist mangen gang,
dukkende i minde-strømme
fra den grønne dane-vang,
 men hos dig dog vel opgivet
som en drøm var folke-livet
i det store fædreland!
det var meer end søde drømme,
siger jeg, skjøndt du er død,
det var nordens minde-strømme,
nyårs-dagens moder-skiød,
der skal brat som soel fra vove
kaste glands på fjeld og skove,
guld-sæd strøe på fyrresvold!
kløgtens nisse! peg kun finger!
grånet skjald det ændser ei,
overseer på fugle-vinger
let den slagne alfar-vei,
bruger hvad han fik til bedste,
syn og sang for borg og fæste
og for visse leve-brød!
seer tilfjelds man soel oprinde,
mens i dal det mulmer end,
hvad da over klippe-tinde,
hvor på vinger fares hen!
kan ei selv ved midnats-tide
øiet der fåe nyt at vide,
skimte glimt af morgen-gry!
forskiel end der er på drømme,
som i agamemnons tid,
forudsagt skal fremtid dømme,
ånd er meer end mande-vid,
den er livs-kraft fra det høie,
af den funkler skjaldens øie,
med den flyver skjaldens ord!
var da ånd der over issen,
når jeg kvad om nordens held,
trods alt vrænge-spil af nissen,
det skal sees på mark og fjeld,
og engang med rune-stave
ristes på to venners grave:
det var deres morgen-drøm?
n. f. s. grundtvig.

er det sandt, hvad rygtet siger,
               hvad i bog alt præntet ståer,
               at af asken phønix stiger
               med den danske studi-gård,
                 sjunger, mens sig trolde græmme,
               fredriks priis med folke-stemme!
er det kun en tale-måde
               i den tomme romer-stil,
               eller har sig danmarks gåde
               nu opløst som gråd i smil,
               så med sang i nyårs-skolen
               phønix hilser morgen-solen?
lad i hast os ihukomme
               sagnene fra heden-old,
               som dem, efter norne-domme,
               ånden fører i sit skjold:
               mindets røst om kæmpe-værker,
              håbets vink som jule-mærker!
solens fugl, så røsten lyder,
               har fuld mageløse kår:
               sig ved morgen-røden fryder
               han i hele tusind år,
               overgåer i grønne sale
               vidt al verdens natter-gale!
men er tusind-året omme,
               taber han sit tunge-mål,
               efter dunkle norne-domme
                selv bereder han sit bål,
               når af kors-vedd han sig bygger
               rede fiin i palme-skygger!
bygt af alt hvad yndig dufter
               er i lund den rede gild,
               tændes an, hvor let det lufter,
               brat af solens rene ild,
               i den store skiærsilds-hede
               sammensmelter fugl og rede!
under viraks-duft og hede,
               efter nornens overlæg,
               asken dog af fugl og rede
               sig afrunder til et æg,
               avler og, hvor stråler spille,
               brat i tidens løb en lille!
sønnen vel kun synes ringe,
               heel ulig sin høie byrd,
               uden neb, som uden vinge,
               ingen fugl og knap et dyr,
               men, hvad just er fugle-skrækken,
               kun et kryb i orme-rækken!
dog der hviskes trindt i vangen
               om et lønligt levnets-løb:
               orme-ham for midgårds-slangen
               er den lilles skjul og svøb,
               mens af himmel-dugg alene
               kræfter samles nye og rene!
hamm da skyder brat den stærke,
               ryster sig med vinge-slag,
               viser frem hvert kiende-mærke,
               på sit bryst og på sin bag,
               som, med alle regnbu-farver,
               efter fader sin han arver!
ei så stor er struds at finde,
               og så pæn er ingen på,
               stråle-krandse trindt sig vinde
               om hans øine himmelblå,
               fødder hans som guld mon gløde,
               kløerne er purpurrøde!
fugle-choret brat omringer,
               hylder ham med gammens-kvad,
               mens han sig til hjemmet svinger,
               over solens strøm og stad,
               hilser glad, som førend døden,
               med sin høisang morgen-røden!
så den store phønix-sage
               fødtes som et vinget ord,
               giennemfløi de gamle dage,
               og til helvede nedfoer,
               ståer dog livlig for de unge
               op igjen på skjalde-tunge!
nemt er sagnet at forklare,
               for hver fugl i orme-svøb,
               vist det vilde åbenbare
               åndens store levnets-løb,
               som, trods mellem-tidens flamme,
               først og sidst er dog den samme!
saga og det har at melde:
               længe old-tids høisang tav,
               og skal løse rygter giælde,
               ånden sank i støvets grav,
               klart i hjerte-tidens luer
               spor af ånd dog øiet skuer!
end et ord fra saga falder,
               om en lille født i løn,
               som i dunkle middel-alder
               gjaldt for åndens ægte søn,
               skiøndt han i bogorme-hammen
               ligned slet kun skjalde-stammen.
dog, det bedste er tilbage,
               som vi længe vented på!
               komme nu de klare dage,
               da vor sjæl skal ånd forståe,
               da med vidskab vi skal fatte
               åndens sprog og oldtids skatte?
ja, de komme, og på jorden
               findes knap der nogen plet,
               vissere end vores norden
               på den fugl af phønix-æt,
               på den sjæl, som efterhånden
               fatter og forklarer ånden!
han, der sover kun som fuglen,
               han, der vogter gynge-bro,
               han, der måler verdens-kuglen,
               han, der hører græsset groe,
               han, der gjaller-hornet råder,
               han og gjætter alle gåder!
det er ham på himmel-bjerget,
               det er heimdal mimer-søn,
               som med “hoved”, gudhjems-værget,
               voxer til en helt i løn,
               vækker, under gladhjems fare
               valhalds prude kæmpe-skare!
faderen til vidskabs-vætten
               kjendtes bedst i øster-leed,
               men i nord om moder-ætten
               skjalde vidste ret beskeed;
               thi som danske hjerter røde
               systre ni ham vel måe føde!
sikkert spåer da sandt i lunden
               studi-gårdens saga-stav,
               på det mål, der end i munden
               ligner det sortladne hav,
               når i bugter snildt og vige
               det sig snoer om jorde-rige!
studi-gården nu indviet
               på de danskes tunge-mål,
               feier ud papisteriet,
               giør på romer-sproget kål,
               giør det klart, at romer-retten
               ulov er for odins-ætten!
og er først bærsærken fældet,
               brat sig teer ved øre-sund:
               nordens ånd er ei forældet,
               men forynget sært i lund,
               ved den drik, som hjertet kvæger:
               moders-målets braga-bæger!
ved det bæger nordens helte
               fæsted arv og loved dåd,
               ånden mellem sund og belte
               lover bod for freias gråd,
               kalder alt hvad hjertet søger
               odel sin i liv og bøger!
derfor, trods hver maro-skygge,
               romas ørn og natte-ravn,
               trods hver brand-piil og ulykke,
               som har ramt vor føde-stavn,
               fuglen, født af hjerte-flammen,
               skyder her bogorme-hammen!
spørges skal det vidt på jorden:
               under fredrik eiegod
               phønix blev gjenfødt i norden,
               ånd for bane sin fik bod,
               derfor i den danske orden
               skolen døbdes “phønix-gården!”
n.f.s. grundtvig.

vel kan jeg neppe troe, at tylvten for alvor venter noget svar af en mand, hvis bekiendte mening det er, at den har, indtil videre, udelukt sig selv af den historisk-danske literatur, og hvis ligeså bekjendte tro det er, at for den danske histories domstol vil tylvtens ord, såvel når det gåer i stykker, som når det løber ud i eet, kiendes dødt og magtesløst at være. for imidlertid, om mueligt, at forekomme flere unyttige spørgsmål, erklærer jeg herved igien, at jeg anseer tylvten med alt hvad den indeholder for et sådant nul i den danske literatur, at jeg kun i en kamp mod det udanske i dan-marks
 historie kan ændse den, som et nul, der blot af tallet, det hjelper til at udtrykke, fåer en vis betydning.
desårsag kan tylvten, for min skyld, trøstig gjøre sig så lystig over min skrift, som den behager, og kun som dannemand beder jeg enhver sig i danmark opholdende at forskåne mig for den ubehagelighed at forsvare mit borgerlige gode navn og rygte!
til overflødig underretning tjener, at om også lammeskinds-krøniken i alle universiteters øine var ligeså foragtelig en ting, som den må ansees for at være i tylvtens, skulde den dog i mine beholde den vigtighed, at jeg ei afbrød mit arbeide derpå uden høi nødvendighed, end sige da for sådanne spørgsmåls skyld, hvoraf een dåre kan gjøre fleer i en time, end syv vise kunde påtage sig i hele ti år at besvare, selv om de havde brev på at beholde samlingen sålænge.
23de decbr. 1818.
n. f. s. grundtvig.

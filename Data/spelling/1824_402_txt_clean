i kiække sømænd! hør, hvad jeg vil eder sige!
                hvad skæbnen har beskiert, det kan man ei undvige.
                en skabt til glæde er, en anden til fortred,
                for en er havets bund, for anden er bereed
                en galge, thi den som beskieret er at hænge,
                ei druknes nogen tid, det har jeg hørt for længe.
hans mikkelsen.
tak, aristark i aftenbladet,
                fordi du intet epos skrev,
                og for du har hans øren badet,
                som nys den grove synd bedrev
                at skrive et, mod alle regler,
                hvorefter man på skjalde hegler,
                som før man prøvet har omsonst
                at høvle på, og lære mores,
                det er: den pure, pære konst,
                som avler evige honores
                på æsthetikens studigård!
                ja, bort med disse frihånds-skjalde,
                som ikke bedre konst forståer,
                  end at de tør et epos kalde
                hvad dog ei ligner meer et sligt,
                end krøniken et heltedigt!
                “de lære først, hvad er en ret heroisk sang,
                før de vil giøre vers, blandt skjaldre have rang!”
de fuskere kanskee vil sige,
                at epos er jo kun et ord,
                et ord om dåd i folke-krige,
                som dåden giør, trods døden, stor,
           og kraftelig kan overleve
           alt hvad dets recensenter skreve!
           ja, sandelig, det tør de mene,
           og han, vandalen hist i soer,
           som fra parnas man burde stene,
           i skiæget leer, når kun hans ord,
           om volmær og om æsben snare,
           om vetheman og ingefrid,
           med kæmpe-viserne kan vare,
           og høres end med lyst, den tid,
           når man har glemt ei det alene
           som pryder nu et aftenblad,
           ei blot hver tøddel i athene,
           men al æsthetisk tyggemad,
           hvormed, fra aftenpost til dagen,
           man stræbde at forfine smagen!
men er han gal, den sorøe-digter!
                veed han ei bedre skjaldens pligter,
                  i de århundreder fuldklare,
                  da man er vant til bedre vahre,
                  så selv, om i det attende 
                  han så var kommet drattende,
                  han vilde fundet lyset slukt,
                  og må da i det nittende,
                  forgiæves ikkun strittende,
                  nødvendig finde dørren lukt,
                  ja, dørren lukt på ærens tempel,
                  for hver en skjald, på hvis produkt,
                  det være stygt, det være smukt,
                  critiken ei har sat sit stempel!
                  veed han da ei, at om kong valdemar 
                  så godt som ilias et epos var,
                  da var det dog så godt som ingen ting,
                  når ei det svarer til ideen,
                  vi, ved uhyre tankespring,
                  nu fattet har for epopeen,
                  ei fundet ud af noget digt,
                  der skreed og gik og gjaldt for sligt,
                  nei, grebet i, hvad tosser kalde luften,
                  i den grundrene form i konst-fornuften!
                  er han så blind, at han ei seer:
                  “bormesters giertrud ei bær flaske-trøie meer!”
                  vil han ei stikke fingeren i tiden
                  og lugte, det er længe siden,
                 da kun til galskab man det kan udtyde,
                 når han er hængt, han sådant vil fortryde!
                 den sildefødning af en dansk homer,
                 han troer nok, man kan gåe iblinde,
                 nu, da hver knøs på konsten seer,
                 og dog en laurbær-krone vinde!
                 en laurbær-krone, siger jeg,
                 som kun critiken kan tildele,
                 der liv og fylde ændser ei,
                 men seer på konsten i det hele,
                 og lyser, fra sit capitol,
                 hvor den har reist sin pave-stol,
                 hver kiætter flux i konstens band,
                 som kimser ad dens vie-vand,
                 som beiled ei, på lovlig måde,
                 med håndkys og med fodefald,
                 til kronen udaf pavens nåde,
                 men vil sig digte selv til skjald!
                 dog nei, så blind er ingen meer,
                 i vore konstoplyste dage,
                   end ikke han, som ikke seer
                 det store svælg imellem sang og sage!
                 han seer det godt: den laurbær-krands,
                den bliver aldrig hans,
                men han er dybt nedsjunket i
                et rædsomt protestantisk kiætterie,
                den apostat! han trodser paven
                som råde bør for kronen og for staven:
                den hellige, den rene konst-critik,
                som løse- og som binde-nøglen fik,
                som kan tillukke, og som kan oplade,
                i måneds-tidender og uge-blade,
                det ærens tempel udi konstens himmel,
                som har så høi en tind,
                at på det første trappe-trin,
                man alt må blive hovedsvimmel!
                den nekromant ståer op af graven,
                med en kong volmær og hans mænd,
                som han har hentet op fra hel igjen,
                blot for at føre krig med paven!
                ja han er rent forhærdet,
                har i det danske sig forgabet så,
                at, ak! jeg siger det forfærdet,
                en krands af klokker og kiærminder blå,
                som børn og kvinder, uden smag,
                selv bønder-piger uden hatte,
                kan binde frisk hver sommerdag
                for sangeren, de tosser fatte,
                at slig en krands, som dog i grunden
                er ikke fire skilling værd,
                trods kronerne fra laurbær-lunden,
                den giæk er kostelig og kiær!
                o heller, tigang heller død,
                med æren død i aften-bladet,
                end levende, end hvid og rød,
                med skam som han i volmærs-kvadet!
                at være død, det er en ærlig sag,
                når kun man er i classisk jord begravet
                men leve, både uden konst og smag,
                til døde dømt af dem der mest har stavet,
                det er en skam,
                ved alle heglere, som classisk bleve,
                det er en skam,
                som det er dobbelt skam at overleve!
så hav da tak,
                fordi, til konstens gavn,
                så mesterlig du trak
                på læst, i kiøbenhavn,
                det vederstyggelige kæmpe-ord
                fra klosteret i soer,
                som, når det ei blev ret udpeget,
                os kunde styrte fra den konstens tind,
                vi, med critikens pege-pind
                til pilgrims-stav, har kiækt besteget,
                ja, styrte os tilbage i
                det gamle barbarie,
                da man, endog ved konge-bord,
                til takke tog med rim fra soer,
                “der smagde ei af frankisk vin,
                og ei af den, som groer ved rhin”,
                men kun af hvad der folk og drot
                i frode-tiden smagde godt:
                kun af den lyst, med liv i sang
                at mindes dåd i dane-vang,
                at samle giæve fædres grave
                i leire-gårds kiærminde-have!
                o, måtte dog critiken frie
                os fra et sådant barbarie,
                da hver var skjald, som han forstod
                at kvæde høit om kraft og mod,
                at sjunge sødt om dåd i fred,
                om tro og håb og kiærlighed,
                at sjunge klart med folke-røst
                til gienlyd i hvert dane-bryst,
                og mest til gammen for de små,
                som ingen verdens ting forståe;
                kort sagt: da, selv i hoved-staden,
                man satte livet over maden,
                man satte vinen over flasken,
                man satte tøiet over vasken,
                man satte fylden over fadet,
                 man satte bogen over bladet,
                 og råbde plump til folk af smag,
                 istedenfor dem høit at hædre:
                 ja, vrage, det er ingen sag,
                 men giør os noget, som er bedre!
                 de hottentotter! grove knolde!
                 det voved de at sige høit,
                 og voved marken at beholde,
                 fordi det plumpe ord var drøit,
                 fordi critik i aften-blade
                   sig ei med tosser kan indlade,
                 der føle ei de fine smæk,
                 og fatte ei det objective,
                 men kalde, når de vil giendrive,
                 critikens blomst en vinter-giæk!
                 og slige barbariets dage
                 dem vil man føre nu tilbage!
                 ja, vil det sandelig, ifald man kan,
                 det mærkes godt, på fleer end ingemann,
                 så det er ikke tid at sove,
                 for hvem der har for konsten sands,
                 skal den ei uddøe her til lands,
                vi måe en dyst med fienden vove!
                ja, vi har ingen tid at spilde,
                thi hvad der har den grove bonde-smag,
                det æder om sig, dag for dag,
                så det er alt kanskee for silde!
                dog, mod i bryst! hvad siger jeg?
                ved alle hegle-mestere, dog nei!
                for silde kiækt at tale konstens sag,
                og slåe på alle bønder-skjalde vrag?
                nei, nei, for silde kan det måskee være
                til liv at holde i den fine smag,
                men ei for silde til at døe med ære,
                og falde classisk for den gode sag!
(fortsættes.)
der er en vis fornøielse ved livet,
               det kan ei nægtes, som ved folke-sang,
               men vi, som det med konst blev givet,
               at skue dybere i form og rang,
               vi må dog ikke have lært omsonst,
               at i det døde er den største konst!
               det levende, trods lyst og gammen,
               dog aldrig hænger rigtig sammen,
               thi, som kong volmær og hans mænd,
               det let kan skilles ad igien;
               hvad derimod er koldt og stivt,
               det sankes kan med konst i panden,
               så det ståer fast som bogstav-skrift,
               og løber aldrig fra hinanden!
               det er det dødes første dyd,
               at det er plastisk, som en støtte,
               har tabt den flygtighed, som, trods al fryd,
               er i et konst-værk dog til ingen nytte,
               hvad siger jeg, til største skade,
               så selv sig vende bogens blade,
               da dog hver bog, for bundet kiøbt,
               figurlig talt, som godt indbundet,
                må være heel, som den var støbt,
               så intet blad er let udfundet!
det levende er, for det andet,
               fra konstens side reent forbandet,
               er det end kiønt, så er dog formen
               bestandig langt fra normen,
               her er en barm for trang,
               hist er en tå for lang,
               her gaber munden lidt,
               hist mangler colorit,
               ja, alt det levende er så fortegnet,
               at ingen mund det har opregnet,
               dog er kong valdemar et speil,
               hvori man seer de fleste feil,
               thi hele digtet er en vrimmel
               af syndere mod konstens love
               som, trodsende på livet, vove
               at løbe storm mod konstens himmel!
               ja, hårene sig reise må
               på hvert et hoved, vel forvaret,
               ved synet af de blokke rå,
               i hvilke her er liv indfaret,
               thi konstens rige deres sang
               kun truer høit med undergang!
               o, jette-trods mod alle former,
               hvordan fik du dog liv og ånd!
               en galler-hær mod delphi stormer,
               som lynild i en barne-hånd,
               og bjerget, hvor apol nu bygger,
               ak, det har ingen klippe-stykker,
                apol har ingen bue meer!
               vort bjerg, skiøndt det os kan forgude,
               er dog i grunden gamle klude,
               vor bue er en gåse-fjer!
               ak, hvor man selv på konstens tinde
               dog er kortsynet mangen gang,
               og kiender ei sin værste fiende,
               før alt man seer sin undergang!
               at grundtvig vilde, om han kunde,
               nedrive konstens hoved-stad,
               så alle former gik til grunde
               i et chaotisk saga-kvad,
               at dansk for ham var det, på trods,
               som tydsk med rette er for os,
               det ret naturlige, normale
               i tunge-mål, i sang og tale,
               så hans den grove aristark
               hedd' gammel skik i dannemark,
               det vidste man, det loe man ad,
               da længer ei man fnyse gad!
               men ingemann!
               de sorte ridderes og blancas skjald,
               den pæne, med det bløde tone-fald,
               som giæstet har det charis-land,
               hvor ikke blot citronen groer,
               hvor eros og cythere boer
               og lege end i aften-stunden,
               skjøndt døde, skjul i laurbær-lunden!
               o, han, som har på alpe-fjelde
               seet iis-naturen i sin vælde,
               o, han, som har, i mai-lands eden,
               følt sol-naturens kraft i sveden,
               ak, han, som, under romas buer,
               har seet, hvortil det døde duer,
               har lært, at konstens liv er død,
               dens døde liv dens store gåde,
               at aldrig sin triumph den nød,
               hvor formen ei fik lov at råde,
               så det er konsten, ret med held
               at slåe materien ihjel!
               da kan den tegne og da kan den måle,
               da kan den male efter knappe-nåle,
               da seer i alt man ingen dele,
               men ikkun skyggen af det hele,
               og denne skygge er ideen,
               som man med konstner-blik kan see'en,
               ja denne skygge, det er ånden,
                som skabes efter hånden,
               vel bedst i farver og i stene,
               det rette stof til former rene,
               men, ved et velberegnet mord,
               dog også godt i døde ord!
               hvem skulde tænkt, at ingemann,
               hjemkommet nys fra konstens land,
               at sangeren ved skiønheds alter,
               når han fornam, den sag var reen,
               der måtte sættes kiød og been
               til blancas luftige gestalter,
               at han, med samt sin poesie,
               som dog naturlig var at kalde,
               da skulde sørgelig forfalde
               til et historisk kiætterie,
               og bygge på et dannevirke,
               som, synker det ei brat i jord,
               adskille må det hele nord
               fra konstens tydsk-catholske kirke!
               han såe, og det ei uden sands,
               det døde i sin hele glands,
               og kunde blind sig dog indbilde
               at liv og ånd er konstens kilde,
               vanhellig spotte konstner-gåden,
               at meer end liv er leve-måden,
               at uden den er kraft og fynd
               og kiærlighed den største synd,
               så ingen skiønhed kan forsone
               en uharmonisk bonde-tone!
ak, at så galt han kunde vælge,
               skiøndt ham for øie stod kong helge!
               det også er et episk digt,
               og det med fylde, liv og varme,
               men der giør digteren sin pligt,
               og lægger konst i kraftens arme!
               det kan man føle, det er kiød
               af vores kiød, og ånd derefter,
               og om end lidt på formen brød
               de mageløse helte-kræfter,
               det kan man tåle, thi, som sagt,
               det er os selv i mythisk dragt,
               og med sig selv, med hvad der kan forhøie
               vor nydelse, om tit
               det end kan støde smagen lidt,
               man ei må regne det så nøie!
                små-pletterne er kun beviis
               derpå, at man det dødes priis
               ei lettelig kan overdrive,
               thi der fuldendt kan formen blive,
               der, når man ret har lært at stile,
               på hvad der støder kan man file,
               til som et speil det bliver glat,
               det ene ganske som det andet,
               så intet meer kan synes mat,
               og intet heller smage vandet!
               o, derfor giv dig gode stunder,
               og lær engang vandalens kunder,
               hvor smagløst og hvor blindt de vælge
               imellem valdemar og helge,
               de sværmere, som har ei sands,
               selv ei i nordens guders glands,
               for deres eget kiød og blod,
               som rører sig med kraft og mod,
               og derimod forguder troppen,
               der vel har fået lidt kiød på kroppen,
               ja vel endog lidt been i næsen,
               men har et fjantet månskins-væsen,
               og er, på stakkels buris nær,
               barbarer en og hver!
               ja, lær dem dog, ifald du kan,
               hvad der er klart for vor forstand,
               at det er konsten i en digterhånd:
               formaliter af kiød at skabe ånd,
               og vandalisme, tvertimod,
               af ånd at skabe kiød og blod,
               så for kong volmær og hans mænd
               sig korse må hver konstens ven!
(fortsættes.)
vel tør jeg ei, som du, så kiæk
               slåe tvende fluer med eet smæk:
               vandalens epos og, trods volden,
               historien så heel og holden,
               thi i dens virkelige gang
               er lidt poetisk dog oprundet,
               hvis en poet er i den fundet,
               og udenfor den, selv med briller,
               man neppe konst fra dunst adskiller;
               men, det er ægte tegn på heden,
               at glemme tingen over vreden,
               og jeg, skiøndt mere tør og kold,
               og bangere for sagas vold,
               ei laster, at i ild man render
               af varme for den rene smag,
               skiøndt man naturligviis sig brænder,
               og falder for den gode sag!
               vandalen det undskylder ikke,
               thi det er sandt til punkt og prikke,
               at når historien fåer lov at male
               så ganske på sin egen hånd,
               da briste alle konstens bånd,
               for slige helte splittergale,
                der frækt sig fra fru hel løsrive,
               og komme anden gang til live!
               sålænge her man, for en tid,
               er, så at sige, individ,
               naturligviis endog en nar
               beholde må den form, han har,
               men om man siden fik den nykke,
               at ville være meer end skygge,
               og giennembryde helhjems mur,
               det var en rædsom unatur!
               og når da en historisk digter
               så reent forsømmer sine pligter,
               at ei til morskab han fra hel
               ved næsen trækker hid tilbage
               en skygge af de gamle dage,
               men slåer for alvor os ihjel,
               i det han åndelig besætter
               vor tid med hedenfarne jetter;
               lad være, det er poesie,
               det er dog lands forræderie!
               thi os på halsen grove helte
               lyslevende med flid at vælte,
               er det ei virkelig dog på en måde
               vort land til fienden at forråde,
               alt under skin af, som hos ingemann,
               at det er vore fædres land,
               skiøndt selv en tosse kan forståe,
               at kun for spøg det kaldes så!
vist nok er det et smukt talent
               at kunne bringe dødt til live,
                men vorder det så galt anvendt,
               da må det vores helsot blive;
               thi karle, som den vetheman,
               og kvinder, som hans hjertens-kiære,
               til trods for smagen, er istand
               til hvad det så end skulde være!
               vel kan enhver ei giøre sligt,
               så til et sådant helte-digt
               og hører konst, vil mange sige,
               og nægtes kan det ei så lige,
               men dog critik i dødens porte,
               må råbe: det er af de sorte;
               thi bliver ånd til meer end skygge,
               da fåer critiken en ulykke,
               som vovede, på egen hånd,
               at sælge hoved-kiød for ånd,
               tog ånd for skyggen af forstanden,
               og kiendte aldrig nogen anden!
ved alle heglere, kan det gåe godt,
               da er vor herlighed til spot,
               da med vor konst og vor critik
               det gåer, som det i gamle dage
               med messe og med skiærsild gik,
               gåer galt, gåer skiævt, gåer reent tilbage;
               thi bliver ånd det mindstemiudste mere
               end vi med konst kan destillere,
               da smiler man ad konstens præster,
               og leer ad hver en hegle-mester,
               og da nu vi, såvelsom paven,
               kun er, hvad mængden om os troer,
               ved mængdens latter brydes staven,
               thi med dens tro vor ånd udfoer!
               forgiæves da kun bud vi sende
               til tydskland, eller verdens ende,
               i alskens græs og steen og dyr
               slet ingen doctor stagefyr
               et middel fandt til at oplive,
               hvad selv i grunden dødt vil blive,
               og ønsker kun, på ærens vegne,
               et skin af liv sig at tilegne!
det er vor trøst, skiøndt sært det lyder,
               fordi vi veed det dødes dyder,
               og veed, at ingen har det held
               “tilgavns at slåe en død ihjel,
                selv når han må i græsset bide,
               al fordeel er på dødens side!”
               det er vor trøst, når alting glipper,
               som lokes på de flade klipper;
               men først vi, for den gode sag,
               dog vove måe et hoved-slag,
               og see, om vi kan redde sven
               fra volmær og hans mænd;
               thi sven vi hylde måe med pris,
               figurligvis,
               da han, om end ei uden brøde,
               dog elsked konsten i det døde,
               og stod, som vi, i venne-pagt,
               med hele slaven-landets magt,
               så der er alt for megen eenhed i
               det vederstyggelige rimerie!
               men ak, når til kong sven at slåe
               kun bruges liden bonde grå,
               hvem jydens plumpe ironi
               så øiensynlig stikker i,
               da med vor kamp, som svens omtrent,
               det synes ikkun slet bevendt;
               thi hvem vil troe, at vetheman
               kan druknes i den skeefuld vand,
               som er det eneste, vi har
               til både ham og valdemar!
               og kvinderne, især den ene,
               den ingefrid, der springer lukt
               fra slave-snekken ud i kiøge-bugt
               og tager, med sit dronning-væsen,
               ulf svartskiæg selv ved næsen,
               ja råber til hver fiende: skiælv!
               som om hun var fru saga selv,
               ak, hvo kan marken dem formene!
               og fåe de lov at løbe landet om,
               da har critiken selv afsagt sin dom,
               thi hvad den heel umuelig fandt,
               er kun desværre, alt for sandt.
               ei fattes end, på mark og skude,
               der beilere til slige brude,
               så jeg tør næsten vædde på,
               at, hvis så fort de kunde gåe,
               de vilde, inden fjorten dage,
               det hele dannemark indtage!
               men tænk ei, jeg berømmer sligt!
               nei, tvertimod, jeg giør min pligt,
               benytter, hvad jeg har opdaget,
                at om vi end måe tabe slaget,
               vi vinde dog vor sag,
               så at, når ret skal have giænge,
               da må, til skiændsel for sin grove smag,
               vandalen selv sig hænge?
               det er vel hårdt, men det er pligt,
               at trække masken eller bælgen
               af den forroste kloster-helgen:
               hans volmær er et tyve-digt!
               jeg vælger dette ord med flid,
               skiøndt neppe meer end lidt af målet
               fra kæmpe-viserne er  stjålet,
               og fra historien lidt rum og tid,
               så alt det værste, som er meget,
               er, for så vidt, vandalens eget!
               desuden, hvad til vores gavn
               han stjal, det er ham skiænket,
               thi havde han hvert helte-navn
               kun halv så godt som saxos bænket,
               da var der ingen skade skedt,
               da kunde alt vi overseet;
               men nu er det tilbunds et tyve-digt,
               når ordet bliver ret fortolket,
               thi skjalden stjal, jeg gjør min pligt,
               stjal som en ravn fra hele folket,
               og ihvor kiønt man end i poesie
               besmykke kan det tyverie,
               “man sætte hjerte for, man sætte hjerte bag,
               en tyv er dog en tyv, det er en afgjort  sag!”
               den tyve-rænke er vel let udgrundet,
               at hvad man stjal, det har man fundet,
               men lad ham der kun smutte ind,
               veed han et hul, veed jeg en pind:
               den ting vel fandtes, hvor den var,
               og danmarks hjerte dog alt længe
               i krøniken holdt op at hænge
               ved axel og kong valdemar,
               det hængde knap endnu ved landet,
               end sige da, ved noget andet,
               og når vi desuagtet finder
               vort hjerte hos de mænd og kvinder,
               som, over sorøes kloster-grus,
               nu løber om, fra hus til hus,
               da har vandalen dem kun givet,
               hvad først han stjal os udaf livet;
                og hvor vor tabte skat er inde,
               unægtelig vor tyv vi finde!
               det er forskrækkeligt, men det er sandt,
               i lector ingemann vor tyv vi fandt,
               så han, i sine bedste klæder,
               er en forhærdet, grov misdæder,
               som ei på stand og vilkår såe,
               ja, spared ei engang de små,
               men rev dem hjertet udaf livet,
               og har barbarerne det givet,
               har rådt på deres helsot bod
               med hele danmarks hjerte-blod!
               o, fy ham an, den lands-forræder!
               den grumme ulv i fåre-klæder,
               hvad siger jeg, den grif så gram,
               i en uskyldig fugle-ham!
               thi slog han ei, som nattergalen,
               så liflig, sødt i bøge-salen,
               inddyssed os med sang i skov,
               og stjal så hjertet, mens vi sov!
               ja, det var grovt, det må man sige,
               og sande må hver falstersk pige,
               hver jydsk og fynsk og sællandsk med,
               skiøndt selv for det slags tyverie
               småpigerne er sjelden frie,
               så grovt det bør ei finde sted!
               og dog, det stød blir seent forvundet,
               dog har, desværre, sted det fundet;
               thi hvilken dansk, som eied sligt,
               fandt ei sit hjerte i det tyve-digt!
               spørg kun hver søemand brav,
               som elsked det sortladne hav!
               spørg kun hver ædel kriger,
               som drog for danmark sværd!
               spørg alle danske piger
               og hvem de have kiær!
               spørg dem! på slave-snekken,
               spørg dem! på møens klint,
               spørg dem! i kæmpe-rækken,
               mod svantevit og flint!
               spørg dem! ved konge-kilde,
               spørg dem! ved bryllups-gilde,
               ja, spørg dem, hardtad hvor du vil!
               og hør, om de ei svare:
               vi kiende vore vahre,
               det hjerte hør os til!
see, nu er tyven hængt
               og vi har spillet vundet,
               thi når man dømmer strængt,
               på hjertet nær, er alting fundet,
               (skiøndt der det lagdes ei)
               på sagas konge-vei!
               ja, nu er tyven hængt,
               og vi har spillet vundet,
               men har vi og betænkt
               hvortil den tyv er bundet!
               jeg siger det med smerte:
               til hele danmarks hjerte,
               så galgens navn
               er alle daners favn!
               om vi nu end, med ærlig smerte,
               vil sige: digter kiær!
               det skiær os i vort hjerte
               at du skal hænge der,
               så venlig og så vakker,
               som en poetisk prakker,
               til spot for aftenbakker,
               ja, for hver konstens ven,
               som, hvis han kunde sjunge
               tog tonen fra din tunge,
               med spidsen af sin pen!
               du kunde, vel opdraget,
               om ei i helte-faget,
               så dog på fåre-stien,
               benyttet poesien!
               gjort, med et mesterstykke,
               langt anderledes lykke!
               band på, du ei vil stjæle hjerter meer,
               så skiær vi glat dig neer,
               og råber ud med glæde:
               det er en afgjort sag,
               han prøved kun at kvæde
               for spøg, i folkets smag,
               han skrev, for løier kun,
               den syvmilslange kæmpe-vise,
               for at dog aldrig meer i lund
               det gamle tøi man skulde prise,
               for ret at gjøre klart
               det stykke arbeid er slet ikke svart,
               ei over, men langt under
               vor digten nuomstunder!
               om vi end kiærlig tale så,
               jeg dog tør vædde på,
                han lunt i skiæget smidsker,
               om munden tørt sig visker,
               og svarer: mange tak!
               der er vist meget mere under,
               end jeg i hast udgrunder,
               som finder, det er snak;
               men jeg er vel fornøiet,
               i være ligeså!
               som lykken os har føiet
               vor lodd vi nyde måe!
               en holder mest ad livet,
               en anden helst vil døe,
               hver seile, kan han driv'et,
               i fred sin egen søe!
               så har nu min jeg seilet,
               og priser lykkens spil,
               da ei jeg har forfeilet
               den havn, jeg styred til;
               gid eders høie stavne
               måe gåe for fulde seil,
               og snart i bugten havne,
               hvor ei man synger feil,
               hvor stoffet, rigtig bundet,
               sig barer for at lee,
               hvor alting er afrundet
               til speil for een idee!
               ja, noget sligt han sikkert har på munden,
               thi han er huul i grunden,
               alt som den falske sølver-klang
               i hans sirene-sang!
               vi kan jo sagtens med det onde
               betale ham for sligt,
               og klart bevise, ingen bonde
               forståer et episk digt,
               så når hans epos huger bønder,
               er han en episk flynder;
               men sikkert svarer han: slet ud!
               sluk kun den hele titel ud,
               så der ei bliver meer igien
               end blot: kong volmær og hans mænd!
               indtil, gid silde, selv blandt daner,
               man giftes godt kun i romaner,
               man tåler vel, for tingens skyld,
               et navn, som krønike-idyl,
               men kald mit rim kun hvad i vil:
               en lange-leg, et lire-spil,
               ja, vil så grumt i konsten hævne:
                et noget, ingen lærd kan nævne!
               hvad rager mig en smule navn!
               jeg sjunger kun til lyst og gavn
               for dem, der føle, med de små,
               at navnet giør kun lidt til kvadet,
               så, når man bogen kan forståe,
               man blæser kun ad titel-bladet!
see, det er hårdt at bide på,
               så ordenlig man tygge må
               sin pen vel næsten reent itu,
               før man det kommer ret ihu,
               hvad konst-critik på slige taler
               skal svare sjungende vandaler;
               og før vi det til bunds udgrunde,
               det lyder vist fra børne-munde:
               “der var engang en flue,
               den sad og spændte bue,
               for den vild' op i herrefærd,
               og strides med kong voldemær,
               den ædellige herre!”herre!
               o vee! det er den sidste pind
               til vor lig-kiste!
               så måe vi pakke ind,
               og os fra verden liste;
               men hvem der ståer i pagt med døden,
               har dog en trofast ven i nøden,
               og derfor tør vi sige trods
               til hvad der overlever os!
               vi døe, det er: hos os indtræder
               skilsmissen mellem hånd og pen,
               men overalt hvor konsten kvæder
               i tankerne vi gåe igien,
               og danne, just i det vi falde,
               et herligt stof for helte-skjalde,
               vel tragisk nu, men episk siden,
               når bladet vender sig med tiden,
               når kragen siddet har på kviste
               og krammet ud alt hvad hun vidste,
               så man er mæt i dane-vang
               af bjarke-mål og krage-sang!
               o, hvilket stof for epopeen,
               hvor selv materien er konst,
               hvor alt kun lever i ideen,
               så intet ståer især omsonst,
               hvor alle helte er kun toner
               i kampens skjulte harmonie,
                kun caracterer, ei personer,
               som i vandalens rimerie;
               hvor vi, som ikke har den nykke,
               når vi engang er sovet hen,
               at ville være meer end skygge,
               ei leve op, men gåe igien,
               ei bryde frækt naturens bånd,
               men vise klart, i digtets ånd,
               at døden er den hårde skæbne,
               mod hvilken man omsonst,
               selv med critik og konst,
               sig stræber at bevæbne!!
giengangeren.

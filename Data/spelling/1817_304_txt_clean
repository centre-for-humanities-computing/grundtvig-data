dannevirkes læsere veed, at jeg i år har besluttet mig til at lege lidt med de små, og er beredt på hvad der i en sådan leeg kan møde. at jeg ikke giør det, fordi jeg ikke gider giort eller kan giøre andet, må enten mine læsere vide, eller det måtte være unyttigt at forsikkre, at æren der er at vinde ikke frister mig, vil man vel troe, men at det var gavnligt, hvis de småe kunde lære lidt mores, vil ingen fornuftig mand nægte, og jeg anseer det derfor som et offer den alvorlige skribent må bringe, at udsætte sig for endeel små ubehageligheder, ved af al magt at bekæmpe drengeriet. at nu i literaturen kan gives meget gamle drenge, det veed man, thi dreng er der enhver fusker, enhver som letsindig og letfærdig behandler den store, alvorlige syssel, at tale på prent til det hele læsende folk, og om mueligt, til ufødte slægter. men, der er i de sidste år udruget en drenge-flok, som, lige fattig på evner, år og kundskab, med denne fattigdom forener en kådhed og indbildskhed, en næsviished og ligegyldighed for sandhed, som, hvis den fik roe til at voxe, og udbrede sig blandt de unge studerende, måtte have de fordærveligste følger, gjøre det alvorligste mennesket har og skribenten skal befordre: religion, poesie og videnskabelighed, til et drengespil, forvandle alt til det meest forvirrede chaos. at bevise dette,  behøves ikke, da hvert alvorligt menneske føler det er sandt, og nytter ikke, da drengene kun lee ad alvors-tale, og har netop i den kåde latter deres eneste styrke; om øvrigheden vilde stræbe at sætte grændser for dette uvæsen, det hjalp ikke heller, thi det er en virkning af tidens ånd, som kun ved åndig kraft kan kues, og vilde blive des farligere, jo mere den ved verdslig magt standsedes i sin yttring. efter min fuldeste overbeviisning er da satirens våben de eneste, som her kan føres med held, når de bruges med reenhed, svinges, ikke af lyst til at såre og vække latter, men med inderlig harme og sorg, thi kun disse våben bide på de lattermilde drenge, kun da, når de over mandig latter i sandheds navn, må glemme deres, kun da føle de deres afmagt, kun da tør man vente, at de enten kåre en alvorligere stræben, som kan giøre dem til mænd, eller i det mindste holde tand for tunge, hvor mænd skifte ord. hvorvidt nu jeg er skikket til at føre disse våben, det må tiden vise, men prøve det bør jeg, da jeg er mig den gode villie bevidst, da jeg alt i ti år har beviist, at jeg både har evne og lyst til at gjøre noget bedre, da intet af alt hvad drengene kan sige og gjøre, er i stand til at rokke en fier i min hat, med mindre deres ånd skulde seire, og i et publikums øine der kunde finde dem store, vilde jeg ansee det for min største ære at synes ingen ting.
det var heibergs julespøg og nyårsløier,  som bestemde mig til at begynde på, hvad jeg længe har havt i sinde, men naturligviis helst opsatte så længe mueligt, for at see, om det kunde undgåes, da jeg både har meget andet at bestille, og gjerne vilde undgåe et drengelag, hvor man nok veed hvad der vanker. imidlertid, hiin bog bestemde mig, ingenlunde fordi den nappede i mig, og vilde gjøre mig til en skygge eller et ekko af reiser, thi det kunde jeg smile ad, som ad paralel-stederne i åndernes maskerade, og vel i alt hvad de slet maskerede drenge har stukket i; nei, men den bestemde mig, fordi heiberg, som man siger skal have ret gode anlæg, og som i al fald dog har prøvet på at giøre noget, i denne bog fremstillede drenge-spiloppet i en vis heelhed, så det endog tegnede til en parodie på giganternes himmelstorm, og fordi den skulde være et hoved-angreb på ingemann, en digter, som man vist ikke skal sige, jeg har forgudet, men som dog virkelig har gjort noget man skal respectere, og som, uden at fortørne nogen, gåer med ædle følelser og forsætter sin stille vei, en digter, som, efter min fuldeste overbeviisning, endnu ikke er, hvad han kan og vil blive, som har viist at selv overdreven roes ei gjorde ham forfængelig, som upåtvivlelig af alt kan mindst bære miskjendelse og forhånelse, og som ei ustraffet må forhånes af nogen, end sige af dem der ikke ere værd at nævne. derfor erklærer jeg herved i prosa, som på riim, hvem der offenlig forhåner ingemann som digter, skal have med mig at bestille, og ingen dreng skal herefter ustraffet vove at laste hans værk; han er en besynderlig duftende og sjungende blomst i skoven, han er sig selv en gåde, hvad han fattes og hvad han feiler, veed i det mindste drengene ikke, og hvad der ene i sin udvikling kan helbrede og styrke ham, den dybe, rene længsel efter ånders kiærlighed og sphærers harmonier, den er det, de angribe og håne, det eneste som giør ham til digter, vil de true eller drille ham til at forsage, hiin forborgne ånd, der i hans sang som i naturens blomster-rige røber sig ved duften, men synes at forsvinde, såsnart den vil påtage sig en skikkelse, den vilde de, om mueligt, forføre ham til at foragte. her er ikke stedet til at sige stort om den besynderlige ånd,  men, ligesom hele ingemanns bane viser en naturlig hang til allegorien, således tør jeg nok sige, at hans ånd kun i den vil finde sin rette skikkelse, og i så dunkle egne, som allegoriens endnu ere, kan enkelte misgreb vist ikke undre den forstandige, eller forføre ham til at nedsætte bestræbelsen, end sige, at man, som alle de der have recenseret ingemann, skulde søge at forvilde ham fra den vei, hvorpå han ene kan finde hvad han søger.
altså, jeg fandt, at heibergs bog opfordrede dem til at tale, der vilde bidrage til at kvæle drenge-ånden i tide, det er i fødselen, og jeg fandt at hele bogen kunde betragtes som et nyårsvers til bemeldte drenge-ånd, hvori den spåedes guld og grønne skove, og alt andet, godt og slet, reent og ureent undergang med det gamle år i det atlantiske hav. derfor benyttede jeg i mit riimbrev bogen, som hvad den var, en allegorie på drenge-åndens fødsel, overladende det til forfatteren at tage sig så meget og så lidt deraf, som ham behagede, der er ikke et eneste træk, som jo kan anvendes på drenge-ånden i det hele, har h. i dens tjeneste skrevet sin bog, må han naturligviis overalt finde sig truffet, har han derimod skrevet den som parodie, da må det glæde ham at see den forklaret i mit riimbrev.
h. har nylig udgivet et lille pædagogisk forsøg, som jeg her vil pege på, såvidt jeg kan røre ved det, som en parodie på drenge-ånden; er det skrevet i den mening, vil også min pegepind fornøie ham, hvis ikke, da kan jeg ikke hjelpe ham; rolig og stadig, med mit mål skarpt i øie, fortsætter jeg min gang, at være ung og ufuldkommen, er ingen brøde i mine øine, og jeg er selv begge dele, men at være en kåd, næsviis og uvorn dreng i literaturen, det er en brøde mod sandhed og boglig konst, som man vel skal kunne tilgive, når den angres, men aldrig, når den som i vore dage, er en smitsom syge, lade gåe ustraffet af. hvem der vil, må løbe for drenge, men jeg vil ståe og see hvad de kan giøre mig.
grunden, hvi jeg vil pege på den tingest, er godhed for de små, da jeg ikke nænner at lade dem blive i mindste vildfarelse om, hvem  det er abeceten har til bedste, og naturligviis er min commentar kun et forsøg i conjectural-critiken, hvor jeg, efter lovlig skik, ikke bryder mig stort om, hvad forfatteren har meent, når jeg kun fåer min mening ind i hans ord, men derfor er det intet bedrag, deels fordi jeg selv siger det, og deels fordi man veed, det hændes let en digter, at hans værk er klogere end han.
min hypothes er da, at h. i julespøgen har villet parodiere hele det literaire drenge-væsen, og i sin abc de småes harme over mit riimbrev, en hypothes, som jeg tør sige er hverken vanærende for hans hoved eller hjerte, og som på den allernemmeste måde lader sig gjennemføre, men for ikke at falde i commentatorernes almindelige feil, vil jeg overlade det til læseren, og kun berøre, hvad der stærkest taler for min hypothes, og med det samme give et lille bidrag til de småes psychologie. jeg vil ikke opholde mig ved omslaget, skjøndt jeg der seer en god finte til de smukke titelblade, hvor somme af de små stak piben ud, men kun bemærke, at man i klageverset virkelig finder piben, skiøndt den naturligviis har fået en anden lyd. titelbladet er åbenbar parodie, på det nær om gedebukken, hvor digteren ligefrem snerter de små, som har skiæg på hagen, og derfor, skiøndt de ere grønskollinger i grunden, giøre sig vrede, når de fåe drenge-confect.
forberedelsen er en, vel langtrukken, men høist træffende caricatur af de småes manifester, hvori de giør ingen ting vitterlig, uden at de har bidt hovedet af skam, og tør dutte hvem det skal være, som om hver mand havde vogtet sviin med dem, og at de har fået noget, som ikke smagde godt, men tør ikke sige, hvad de have fået og hvor de fik det, fordi de veed, at så leer folk ad dem, og siger: ja så! så det var jer, der fik lidt for nichts wissen! i det enkelte må jeg anmærke de drøieste hip, de små på en lidt forblommet måde fåe, og et af dem er det upåtvivlelig, at digteren lader dem i arrighed byde mig et par af clauses, og forlange min kvittering. selv de smærreste små vil sagtens finde dette træk overdrevent, da de neppe vil være bekiendte, at beile til den infallibilitet, man beviser med næverne, og finder gien drevet af riset, men det skader ikke effecten, og for dens skyld tilføier jeg følgende general-kvittering:
at velbemeldte småe,
               ifald de kunde nåe,
               mig gierne vaske vilde;
               derfor jeg sort på hvidt,
               dem give skal så tit,
               som krukken gåer til kilde.
den anden mærkværdighed finder jeg i underskriften: 25 år gammel, som vel seer lidt tosset ud, men dog kan blive ganske moersom, når man indbilder sig, at det skal være den sammenlagde alder af en snees års-unger i literaturen, med en abc-pog til oldermand, thi da ligger det fine deri, at tallet vel bliver meget høiere end mit, at see til, men at der i grunden, fordi årene, såvelsom hovederne, der lægges sammen, ere de selvsamme, kun kommer en abecedarius ud af det hele.
denne abecedarius compositus er det nu digteren i det følgende prostituerer, ved at lade ham komme med sin abc og lege min skolemester. at alle bogstaver og tal, med ab og eb og fem gange ve findes præntede, synes vel overflødigt, da abecedariussen tydelig stikker frem i hvert ord, men det forhøier dog illusionen, og er et ganske sindrigt billede på hvad de små byde os som maskerader og contraster, recensioner, logiske, æsthetiske og philosophiske afhandlinger, hvormed de vil begynde vores underviisning forfra, og bilde sig ind, at det ab og eb, der er nyt for dem, skal også være det for os. trykningen af alt det er upåtvivlelig ligeså overflødig som alphabetets her, da et par linier i athene, med de småes navne under, kunde giøre sagen klar, men derfor endes også stavningen med fem gange ve, som jeg anseer for at sigte til det retmæssige vee, hvormed et sådant skolemester-skab unægtelig må ende, hvordan det så gåer.
nu følger den moralske læse-øvelse i prose, der er som fod i hose, og falder ganske naturlig, når man antager, at digteren har lagt an på, at fremstille en faderlig dreng in puris naturalibus, i sin hele kådhed og næsviished, nøgenhed og dumhed. her spiller naturligviis digte ren de småe adskillige slemme puds, som jeg kortelig må pege på.
et sådant er det unægtelig, når han lader den lille pukke på, at han er student, indkaldt til anden examen og begyndende skribent, thi man veed, at de småe sædvanlig sætte en ære i, aldrig at komme videre end til anden examen, og aldrig at komme videre som skribenter, end de vare, da de begyndte, ventelig fordi man ikke skal fåe anledning til at tænke, at hvad der voxer er ikke stort endnu, og hvad der gåer videre, har ikke nået sit mål. denne meer end latterlige fornemhed, hvorved de småe, i al magelighed, indbilde sig at vinde det eneste de tragte efter: skin af genialitet og fødte digtere, som ikke duer til nogen verdsens ting, kunde neppe giøres mere latterlig, end ved at lægges i munden på en pog, der leger skolemester for en mand, som, skiøndt han ikke, efter verdens dom, har spundet silke ved brødstudier, dog, under dem har spundet, hvad de småe vist før skal hænge sig i, end rykke over, og finde, at er det væv, da er det dog en spindel-væv, som fluer ei ustraffede skal gantes med.
et andet puds, der falder endnu mere i øinene, og knap behøver at peges på, er det digteren spiller de småe, ved at tilståe mig anlæg til at blive en meget anseelig slagter, thi det åbner kun bedrøvelige udsigter for hvem der i mine øine ere kalve, om de så end imidlertid nåede deres høieste vext og rigeste fylde. intet under da, at herpå følger et dybt suk ved betragtningen af det korte livs julemærker, og jeg skal aldrig nægte, det er mit håb, endnu som mand, at opleve den dag, da de småe ere både døde og begravne, så ingen kommer dem mere ihu.
purkens klage over at jeg snakker, som om jeg havde grød i munden, så han kun forståer det halve, må jeg pege på, blot for at anmærke, det er på en måde vittig sagt, thi når jeg snakker med de små, har jeg ganske rigtig i munden, hvad de har lidt høiere oppe, og nødes dertil, just for at de dog kan forståe det halve, det hele kan først med tiden blive dem klart.
advarselen om ikke, for silde, at lege med  ild og lys og satire, er såre naiv, thi at den, purken kalder tærsker og slagter, ikke leger med sligt, veed man, den lille har da ventelig af erfaring lært, hvad han ikke vilde troe på sin ammes ord, og hvem der kiender jule-spøgen, husker vist både på digteren og brand-majoren.
(fortsættes.)
n. f. s. grundtvig.
dette kan være nok til en prøve på, hvordan de små fåe deres text læst i prosa, og nu komme vi da til rimene, hvorom folk siger, at skulde noget i abeceten være vittigt, måtte det være dem, men jeg vil, for digterens æres skyld, håbe, de skulde være yderlig dumme, en parodie på de småes rimede grovhed, lette satire, fine vittighed, og overalt på deres komiske poesie. man kunde om disse ting eller uting skrive en ganske artig lille afhandling, men her må det være nok, at pege på, hvordan de små bære sig ad, når de vil være vittige. at de har barnet, kun ikke det artigste, som en rose i ærmet, og som en kiærminde i kalve-krydset, kan man umuelig tvivle om, når man seer, hvor tro og udelukkende de copiere det efter naturen, thi hvem har ikke mærket, at på og for de små snakker alting, og at de snakke frisk væk om alting, både løst og fast, op ad stolperne og ned ad væggene! hvem har ikke seet dem med stor fornøielse tutte i en flaske, eller brumle i en støvle, og da bilde sig ind, de vare forfærdelig vittige! hvem har ikke hørt dem, når de fik utak, og kaldtes med deres rette navn, svare kiækt: det kan du selv være, nei du er uartig, du er en abekat, du er det altsammen selv, og du skulde have dada, o.s.v. o.s.v.! hvem  er så ubekjendt med modens og athenes børn, at han ikke veed, de i alskens vittighed ligne hinanden på et hår, så at, når man læser de småes bøger, finder man sig indtryllet i amme-stuen, og når man kommer udenfor en amme-stue, veed man ikke ret, om små-folkene derinde dictere eller declamere, forfatte, eller øve sig i at læse! hvem veed endelig ikke, at det times såvel de blot elokvente, som de tillige literaire små, at der stundum falder dem et ord af munden, som vi måe smile ad, enten fordi det, når de selv forstode det, virkelig var vittigt, eller fordi det i en anden forbindelse, som just falder os ind, vilde være det, eller fordi det lægges i munden på en flaske, en støvle, en kjødpølse, som vi i en hast synes har bragt det vidt, når den blot fåer munden op, eller endelig fordi det er reent splittergalt. med disse unægtelige bemærkninger for øie, skal man vist finde, at ligesom det umælendes vittighed blev stillet til skue i julespøgen, således er de småes vrængerie her sat i gabe-stokken, og det er ret passende, at lade purken betjene sig af gamle riim, thi således veed man de små har for skik, at tage andres vers, gjøre dem gale, og så give dem ud for original satire.
for at nu ingen skulde tage feil af digterens hensigt med versene, har han meget åbenhjertig kundgjort den i fortalen, som lyder så:
see her, barnlille, vises dig
               hvorledes grovhed ofte spildes,
                lær nu at være skikkelig,
               og ei af arrighed forvildes!
               så tidt du husker versene,
               så vil du dig anstændig tee.
hvor sandt og træffende dette er sagt, vil jeg nu pege på, i det jeg mønstrer bemeldte riim, og jeg vil da først trække det ud, der burde være fløimand, fordi det giver os grebet på dem alle, følgende nemlig:
en tosse skriver på hver side
               en halv snees skjældsord må i vide,
thi i skiældsord beståer åbenbar alle rimenes vittighed, når de skal anvendes på mig, og det viser at digteren, som da før er bemærket, har særdeles anlæg til at spille de små, thi de stakkels børn, som ikke veed forskiel på høire og venstre, veed naturligviis ikke, at hvad der, sagt til dem, kan være en meget lovlig omskrivning af deres rette navn, sagt til andre kun er tomme skiældsord og grove ukvemsord ͻ: ord, som ikke passe sig i deres mund, eller på dem de siges til. denne forskjel mellem øge-navne (kenninger) og ukvemsord, synes overalt mange, ihvor klar den er, ei ret at kunne finde sig i, og jeg vil derfor oplyse den med et exempel, taget af det første abc-riim: når man kalder dem der efterabe andre, det være nu göthe, tiek, oehlenschläger, calderoni, eller hvem man vil, abekatte, da er det et øge-navn, som de ved egne fortjenester have erhvervet sig, og altså bør tilegne sig, fremfor enten det navn de fik i dåben eller i arv; når man derimod kalder dem abekatte, der ingen efterabe, da bliver vel ordet det samme, men forbindelsen gjør det til et tomt skiældsord, som kun en arrig dreng kan bruge. kun for så vidt da, som det er i den rette mund, er dette ord i abc-rimet på sit rette sted; men om digteren har tænkt sig drengen så uvorn, at han vilde kalde præster abekatte, når de holdt sig til deres bibel, skal jeg lade være usagt; kun det vil jeg sige, at vover nogen dreng at komme ud med sligt, da skal jeg see til at lære ham, det er af de dage, da drenge kunde slåe sig til ridder på dem de kaldte bibel-ryttere.
det andet riim er desværre alt for sandt, thi man kan gjerne betragte de små og meget  andet i vor tid, som lutter nyt galskab, der må takke bindet, hvoraf man rev bibelen ud, for at det endda på en måde kan holde sammen, og det vil jeg formode er digterens mening, men naturligviis ikke drengens, hvis mening det upåtvivlelig er, at skiælde mig ud for en bibel-forkvakler, som han dog ikke behøvede at lede så lavt for at finde. i øvrigt kunde det gamle riim med langt mindre forandring, kommet til at indeholde en langt trøsteligere sandhed, den nemlig, som jeg vil håbe historien snart på ny vil stadfæste:
i velberedte kalve-skind
               kan biblen herlig bindes ind.
det tredie skiældsord skal være criticus, og det veed man da nok, jeg er alt for ucritisk til at turde tilegne mig i den forstand, hvori det for andre kan være et ganske passende øge-navn.
det fjerde skiældsord er en drage, som skal findes ved gammelstrand, hvad den har at gjøre i vor gade veed jeg naturligviis ikke, men i en drengemund er den hjemme, uden dog vel at skrække ret mange.
den poetiske ebbe i det femte riim er nem at finde, og skal hos digteren ventelig betegne det poetiske ab, eb, ob, hvoraf vi rigtig nok har formeget i landet, uden engang at regne vandet med, men jeg har min samvittighed fri, thi jeg giør alt mit for at bidrage til en ønskelig ebbe i den store syndflod.
det sjette riim er ganske sandt, men skal jeg være fanden, tager man unægtelig feil af kjolen.
det næste skiældsord skal nok være grundtvig, og jeg troer nok, at mangen een vilde heller hedde fanden, som man veed er ingen ting, end det, men jeg vilde dog ikke bytte, og de små skal ikke sige, jeg har brugt det imellem deres øge-navne, ligesom jeg tør berolige dem med, at de vist aldrig skal blive satte i classe med mig. hvad drengen ellers har meent med det riim veed jeg ikke, men digteren har sagtens seet, hvad der er sandt, at jeg med satiren seer de små til bedste.
i det ottende riim er to skiældsord, eller flere, om man vil, og her kalder drengen, som bestandig har sig selv, og sin fremtid i hovedet, sagtens mig en himmelstud og kirketyr, fordi jeg  i dannevirke, som han meget træffende kalder min blå stilebog, har sagt den simple sandhed at apis-kalven kan med tiden voxe til en himmel-oxe.
dog, jeg vil ikke misbruge læserens tålmodighed, men kun pege endnu på et par af de mærkeligste riim.
et af dem er upåtvivlelig følgende:
en kapellan kan gammel blive
               og holder sig ved håb ilive,
hvor drengen, i det han mener ret at sige mig en grovhed, tillægger mig en særdeles roes, thi når, som her er tilfældet, hverken dovenskab eller den caracteer man har taget med sig fra academiet og sit embede, er skyld i at man bliver en gammel capellan, da er det al æren værd, at kunne holde sig ved håb ilive, og have munterhed nok til at tage sig lidt af de småes forsømte opdragelse. for resten skal de små ikke glædes ved at kapellanen kan blive gammel, thi han tør håbe:
de små det vist ei vidt skal drive,
               mens kapellanen er ilive,
               mod dem er han en morten luther,
               og de er smådyr, substituter,
               trods alle marrekatte-rænker,
               hveranden dratter, før han tænker,
               hveranden synker, som han flyder
               som døde sild og tørre jyder,
               det er en præsts orakel-sprog
               til hver en mundkåd skolepog,
               som sandhed selv tør byde trods,
               og arrig kalde den en klods,
               som, førend pogen kunde væve,
               sig did opsvang, hvor ånder svæve.
dog, stop! de små kunde snart tænke, jeg tog mig det nær, at de skiælde mig ud, og måskee blive medlidende, men det skal de ikke, thi grovhederne gåe ligeså let igiennem mine øren, som igiennem deres mund; det eneste, der giør mig ondt, er, at de vil være så dumme og uartige, og jeg seer heller de slåe sig fordærvet på mig, end andensteds, hvor de muelig kunde giøre skade først.
altså, tilbage til digteren, som dog ikke over at spille de uvorne små, har aldeles glemt sig selv, thi det beviser følgende riim:
det meget kvæg du har på stalde
               vi kvæglinger og småkvæg kalde.
thi hvordan man vender det, fåe de små her både last og skam. ret construeret lyder det således: vi kvæglinger ͻ: kalve kalde og det meget kvæg, du har på stalde, småkvæg, netop ligesom jeg, thi jeg kalder f. ex. det meget kvæg jeg har bundet ind i riimbrevet kalve eller kvæglinger. at drengen har havt i sinde at giøre nar ad mine kvædlinger, men ikke vidst hvordan han skulde bære sig ad, er for resten klart.
i anledning af rimet:
zeloten er af hundeart,
               er glubsk, og løber med en fart,
vil jeg blot bemærke, at man gierne må anvende det på mig, thi at være zelot ͻ: nidkiær er ingen skam, når man kun er det for sandhed, når man ikke er hundsk, tåler man godt at lignes ved en hund i troskab mod sin herre og glubskhed mod tyve og kieltringer, og det er godt at kunne tage benene med sig, når man kun ikke fægter med hælene.
om ulven, der siges at gåe på luur ved kirken og stjæle troens giæs og får, vil jeg kun sige såmeget, at dersom nogen af de små har lyst og mod til at kalde mig en sådan ulv, skal jeg vise ham, at jeg ikke sparer et vantro får. hvad de såkaldte troens giæs angåer, da tiener til efterretning, at de har aldrig været til, men navnet har med såmegen anden løgn kun indsneget sig i åndens naturhistorie, derved at man såe med gåseøine, og tog så troens svaner for giæs. i øvrigt er det ganske passende, at digteren lader sin lille giæsling see kirke, tro og svaner med sine egne øine.
endelig finder jeg et mærkeligt prognosticon for den lille i rimene:
at skrive folk et x for u
               mit barn, forgiæves prøver du,
               med øge-navne skal du kneise,
               og ud i verden langt omreise.
med efterskriften har jeg intet at giøre, thi der kan jeg slet ikke finde digteren, men kun drengen, som altså ventelig har skrevet den på sin egen hånd. at for resten abeceten allerede på en måde er indført i instituterne, tvivler jeg ikke på, og især derfor, anseer jeg pegepin den for nyttig, ligesom jeg af samme grund vil tilføie i en sum, hvad der i abeceten er udeladt, budene nemlig, der kan indbefattes i det ene: du skal, vær en evig! pibe; troes-artiklerne, som ligeledes falde sammen i den ene: jeg troer, vær en evig! jeg er klogere end hele verden; og bønnerne, som alle gåe ud på det ene: gid jeg bare var en stærkodder, og havde en pibe som rundetårn, så skulde i, vær en evig! bare see løier.
nu vil jeg håbe de små nok kan stave sig frem, og stave sig til, hvad de vil både ved at stampe imod brådden, seer jeg imidlertid, at de endnu behøve nogle timers underviisning, som den riimbrevet gav dem, skal jeg tjene dem, thi jeg har fuldt og fast besluttet, ikke at standse deres optugtelse på halvveien, men blive ved sålænge, til de lære, de ere drenge, som skal læse bedre over, førend de vil snakke med, eller til de lære mig, at jeg er drengen, som jeg umuelig kan troe på deres ord, om de end beseigle det med deres høiest trumf, ja om de så viste mig, at de kan skiælde, bande og banke alle gammelstrands matroner både sønder og sammen, thi det beviser i mine øine hverken meer eller mindre, end hvad jeg veed, at de ere store bengler, og at, når man regner statister, figuranter og klappere med, er deres navn legio. gid det for resten gåe dem vel, der ikke vide hvad de giøre, og gid de andre må ligge som de har redt, så man kan fåe ørenlyd og tid til noget bedre!
n. f. s. grundtvig.

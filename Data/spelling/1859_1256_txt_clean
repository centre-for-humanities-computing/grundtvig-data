(n. f. s. grundtvig.)
“røsten er jakobs, men hænderne er esaus”.
med dette verdensberømte ord udtrykde den gamle isak åbenbar en langt dybere sandhed, end man hidtil fandt deri, og sagtens dybere end han selv vidste, skiøndt det er klart, at dersom han virkelig lod sig skuffe af hænderne, da var det, fordi han, ligesom esau, som romerne, og som alle verdens-folkene, troede “hænderne” bedre end “røsten”. når vi nemlig betragter de menneskelige vilkår i det sande lys, som oplyser hele det til verden komne menneske, da seer vi strax, at der er for mennesker hverken meer eller mindre end to slags virkelighed med tilsvarende virke-kredse, nemlig mundens og håndens, som, da de begge er menneskelige, ingenlunde udelukke hinanden, men har dog i denne verden meget ondt ved at forliges, og strides derfor sædvanlig på liv og død om herredømmet, hvorfor odin i havamål siger meget vittig, at “hånd og mund” er to enherier, altså valhalliske medbeilere, som daglig slåer hinanden ihjel, men ståer også daglig op til kampens fornyelse.
når vi nu i menneske-slægtens store levnetsløb vil betragte denne mageløse kamp og dens indflydelse på menneske-livet og dets oplysning, da viser den sig vel klarest i modsætningen mellem bogstav-skriften, som er håndens,  og tale-røsten, som er mundens værk, da de åbenbar strides om, hvem der skal beholde ordet, men det er dog kun et syn for bogorme, så vi må heller fæste øie på den store skueplads, hvor hænderne kæmper med røsten om, hvem af dem der skal beherske livet og lyset og dermed hele verden.
når vi nu siger: røsten er jerusalems men hænderne er roms, da har vi dermed kun nævnet en verdenshistorisk kiends-gierning, som hele den oplyste verden nødes til at indrømme, og vil i det mindste endnu heller ikke krympe sig ved, da den endnu hylder den romerske oplysning, at hænderne har den stærkeres ret til at råde over røsten, og dermed, såvidt det er mennesket mueligt, over hele verden.
hermed ståer vi midt i christen-folkets uforligelige strid med alle verdens-folkene i oplysnings-sagen, og da især i oplysnings-tiden, thi christen-folket bygger ei blot på den grundsætning, at røsten med åndens ret også har den stærkeres ret over hænderne og dermed over hele verden, men christen-folket erklærer sig selv for en skabning af åndens røst, som gienfødtes i jerusalem og udgik derfra på glødende tunger til verdens ende, så der skal ikke være nogen vrå, hvor jo røsten, trods al verdens hænder, skal høres, så i christen-folket, som en udødelig kæmpe, fører menneske-røsten sin gamle kamp med den selvrådige og herskesyge menneske-hånd, i det håb, at den, sammensmeltet med guds-røsten, skal omsider vinde af giørende seier, som skrevet ståer: himmel og jord skal forgåe, men mine ord skal ikke forgåe.
uforgængeligheden, det er nemlig det eneste visse kiendemærke på den sande virkelighed, så alt hvad der omsider slides op, var det end først i millioner år, det var dog ikke den ægte virkelighed, som skrevet ståer: selv himlene ældes, de skal omskiftes som et klædebon, men dine år fåer aldrig ende, så at dersom røsten og troen derpå engang sledes op, men hånden og det håndgribelige ikke, så havde hånden vundet, ligesom i modsat fald røsten vil have vundet, hvortit den så end syndes kvalt i struben af stærke næver.
reiser vi så i tankerne til rom og til jerusalem, som de nu er, da finder vi vel, at tiden har taget hårdt på dem begge, så ingen af dem har udsigt til den evighed, de engang giorde sig håb om; men hele verden er dog enig om, at jerusalem, der kun er som en skygge af sig selv, skiælvende for de voldsmænds hænder, der ikke agter røsten for mere end hvad de træde på, den er ingen ting ved siden ad det stolte rom, der vel ikke længer håndgribelig behersker verden, men er dog endnu hovedsædet for hvad verden kalder den mægtigste røst på jorden i håndens skygge, og er hovedsædet for håndens skiønne konster, hvis dyrkelse er den eneste, den store verden nu tilskriver “ånd og sandhed”. lægger vi nu hertil, at den romerske betragtning af menneske-livet, hvori hænderne er hoved-sagen, er så vidt udbredt og så vel grundfæstet som både pavedømmet og latin-skolen, da kan hændernes seier over røsten let 
 (som den udøvende magts over den lovgivende) synes ligeså afgiort, som roms over jerusalem, i de dage, da keiser augustus i rom udgav den forordning, hvorefter den høitfrugtsommelige guds-ords moder måtte slæbe sig frem fra nazaret til bethlehem, for at føde i en stald og svøbe i en krybbe, eller da den romerske statholder i jerusalem, pontius pilatus, lod ordet, som var blevet kiød, hudstryge og korsfæste.
dette mener den oplyste verden også virkelig, og christen-folket har ingen grund til at trættes med verden derom, da vi godt, uden at opgive det mindste af røstens ære eller af vort håb om dens endelige seier, kan svare: lad så være, at den håndfaste romerske betragtning måskee nu er den afgiørende seier over den jødisk-christelige, åndsfaste betragtning af mennesket og hele verden som ordets odel og røstens arv, lige så nær som roms dens verdslige arm var sin seier over israel, guds åndelige kæmpe, da christus blev født, og da han blev korsfæstet; så fulgde deraf jo ikke mere, end at enten var menneske-røsten med ånd nu så lav, at den måtte have gode stunder til at hæve sig, før den igien kunde vise verden sin kraft, eller at den, i værste fald, var sunket i jorden som den korsfæstede, så der måtte en påske-morgen til at bøde på langfredags-mulmet; men om en af delene end nys har været tilfældet, så er det dog ei længer så; thi røsten løfter sig nu påny så kongelig, at har den nys været spæd, da er den voxet en guddommelig væxt, eller var den nys begravet, da er den seierrig opstanden. vel tør vi ikke i denne henseende  beråbe os på hvad man i verden kalder “folkets røst”, der i vore dage synes idelig at byde næve-retten i fyrste-magten trods, og ligesålidt på hvad man i verden kalder “kirkens stemme”, thi hvor røsterne viser, det er dog ikke på ånden, men på hånden de stoler, ligesom zeus på de hundred-armede, der er det altid igrunden hånden, som vinder både magten og æren. hvor derimod christen-folket frit opløfter røsten til at forherlige ånden og fordømme næve-retten med de lange arme, som en ret til at lukke munden, der beviser det unægtelig, at endnu lever røsten og har mod til at prøve, hvem der er stærkest.
uagtet det imidlertid kun er til enden, det kan vise sig, om hånden eller røsten igrunden har den stærkeres ret, så er “ret” dog i sig selv noget, der ikke beroer på styrke eller overmagt, men kun på “den evige sandhed”, som altid har ret, og borger sig selv for almagten, da alt hvad der er udenfor sandheden, hvor virkeligt det end kan synes, dog nødvendig er falsk, og må, når det kommer for lyset, i alle måder blottes, og på een gang miste al den ret og al den magt, som det kun på sandhedens bekostning syndes at have.
rets-spørgsmålet mellem hænderne og røsten, og dermed mellem den håndfaste og den åndelige betragtning og brug af menneske-livet, beroer da åbenbar på det forhold, hvori de ståer til den evige sandhed, og da pilatus vendte det store sandheds-vidne ryggen med det hånlige spørgsmål: “hvad er sandhed!” da udtrykde han uforbederlig de selvrådige og herske syge hænders afgiort fiendtlige forhold til den evige sandhed, som da nødvendig må være giensidigt, så de hænder, som vil beherske røsten og hele verden, må nødvendig have den evige sandhed imod sig, hvis der er en evig sandhed, hvad dog ikke kan nægtes uden dermed at bekræftes, da jo så benægtelsen af den evige sandheds tilværelse, måtte selv være den evige sandhed, hvis utilværelse den påståer, og røber sig derved i soleklar selvmodsigelse som den vitterlige løgn. derfor seer vi også, at da hånden første gang giorde oprør mod røsten midt i paradis, og plukkede af det forbudne træ, da var det i forbindelse med den grove og vitterlige løgn: det er ikke sandt hvad gud har sagt, thi det var jo en vitterlig løgn og sandheds-fornægtelse, da det er soleklart, at enten måtte der ingen sand gud være til, og da havde han heller ikke sagt noget, eller også måtte det være sandt, hvad den sande gud sagde.
det er i følelsen heraf, at den falske oplysning, der forudsætter det håndgribelige som det eneste virkelige for mennesker, og vil dog, om mueligt, bevare skin af ærbødighed for sandhed, er kommet på det fortvivlede indfald, at benægte menneske-ordets bekvemhed til at udtrykke menneskets inderste og dybeste tanker, hvoraf da skulde følge, at man godt kunde soleklart modsige sig selv, uden dog derved at gribes i vitterlig løgn, da man kunde trække sig tilbage til det uudsigelige, der nok skulde kunne være sandt, skiøndt det kun lod sig udtrykke med løgn; men dette indfald er  jo reent fortvivlet, fordi man derved rask udsiger hvad man selv kalder uudsigeligt, og vil vedblive at give os oplysning om altings grund med det ord man erklærer udueligt dertil, så selv-modsigelsen bliver så grov, at man ligesom med hænder kan tage og føle på den, og endelig, fordi intet menneske, der elsker lys, kan tage for oplysning hvad der med flid indhyller menneske-livet i et uigiennemtrængeligt mørke, da vi alle veed med os selv, at det sanddru hos os søger lyset, medens det falske kun kan trives i mørke.
når nemlig verden lader, som den slet ikke vidste, hvad sandhed i sig selv er og at ordet er ligeså vel skikket som skabt til at udtrykke det usynlige, som det er, da veed vi dog med os selv, at alle mennesker både kan og bør vide det, da vi jo alle, som kan tale, også kan udsige hvad vi tænker og troer om os selv og hinanden, og at sandhed netop er udtalelse af det virkelige, som det er, så at når vi omtaler vor tro og tanke, som vi veed, de ikke er, da lyve vi vitterlig. dette er den sande samvittighed, som mennesket vel kan fornægte, fordi han kan lyve, men aldrig blive kvit, fordi al åndelig sandhed er evig. følelsen heraf og den derfra udspringende frygt for helvede eller evig fordømmelse, hvor ormen ikke døer og ilden aldrig slukkes, den var det, som nødte den falske oplysning til at fornægte det evige liv og kaste sig i armene på den evige død, som fredens sikkre havn; men dermed satte den sig i åbenbar fiendtligt forhold ei blot til den levende gud, men også til hele menneske-livet, som den be tog sit mål, sit håb og sin trøst, så det måtte enten føre til, at menneske-livet blev et fortvivlet helvede på jorden, eller at menneske-livet benægtede sig selv som det vitterlig er, og udgav sig for et vanskabt dyreliv, der, ved at rense sig selv for alt menneskeligt, måtte stræbe at tilbagevinde sin dyriske uskyldighed og ligegyldighed for liv og død, som for tid og evighed.
af alt usynligt beholdt da hånds-begrebet, som et håndværks-begreb om menneske-livet, kun løgnen, mørket og døden på sin side, og kunde ikke engang tilskrive dem virkelighed, uden at benægte sin egen grundsætning om det håndgribelige, som det eneste virkelige i modsætning til alt det uhåndgribelige, følgelig både til sandhed og løgn, både til lys og mørke, både til liv og død, og at vi har sluttet rigtig, det viser både den romerske såkaldte oplysnings-tid, fra julius cæsar til didrik af bern, og den tilsvarende tid, især i de romanske lande, fra ludvig den ellevte til ludvig den attende.
allerede heraf måtte man formode, at røsten fra jerusalem, der altid havde hænderne fra rom imod sig, både først og sidst har sandheden, lyset og livet med sig, som skrevet ståer: jeg er sandheden og livet og atter: jeg er verdens-lyset, og jo mere vi kiender til jerusalems og christen-folkets historie, des klarere bliver denne forbindelse os, og des upåtvivleligere bliver vort seiers-håb, hvor mørke end de nærmeste udsigter måtte være.
betænker vi således, at keiser augustus i rom og jesus nazaræus, jødernes konge i jerusalem, var samtidige, og at, trods den gjennemgribende forskiel mellem verdens-keiseren og kongen, hvis rige var ikke af denne verden, disse to, i hele den dannede verden navnkundige mænd, dog virkelig var hinandens medbeilere til navn af den store freds-fyrste, kommet i tidens fylde, med det længe attråede, savnede og forventede gyldenår, og vilde begge tilbedes som den guddommelige frelser, der måtte følges med uindskrænket tillid, på den ny bane fra mørket til lyset, fra splid til enighed og til den rolige nydelse af livet i hele dets fylde; når vi betænker det, og lægger mærke til udfaldet, da seer vi klarlig, at hånds-begrebet på sit romerske høisæde, som skriften kalder satans stol, blev så dybt beskæmmet, som det vel på jorden var mueligt, af mund-begrebet i jerusalem, med korset til sit høisæde, som skriften kalder nåde-stolen i blodet. medens nemlig verdens-keiseren i rom på sin dødsseng måtte nøies med den trøst at have spillet sin rolle i det store skuespil udmærket, da havde jødernes konge i den anden verden sit paradis at dele selv med en bodfærdig røver, og hvor høit man end vilde skatte oplysningen, freden, velstanden og livsnydelsen i keiser augusts såkaldte gyldne tid, så blev det dog lige vist, at for menneske-livet har der aldrig været en sørgeligere tid end den, der udviklede sig under tilbedelsen af keiser august, under den oplysning, der forgudede ham, og  under den tingenes orden, som han grundede på næve-retten, medens man, på den anden side, hvor lidt man end troede på christi opstandelse og himmelfart og på den helligånds udgydelse over hans apostler med glødende tunger, ei kan miskiende, at under christi tilbedelse, som guds-ordet, der blev kiød, under den oplysning, der var i hans ånd, og under den tingenes orden, som han grundede, opblomstrede menneske-livet i den ædleste, lyseste og glædeligste skikkelse, som det nogensinde, siden synden og døden kom til verden, har havt under solen, så vi siger med rette, at forskiellen mellem tids-fylden, gyldenåret, freden og oplysningen, i jerusalem og i rom er forholdet mellem det ægte og det uægte, det sande og det falske, virkeligheden og skinnet.
at nu romerne meget let kunde komme til at hylde den falske oplysning, der vil bortforklare både guds evige liv og hele det menneske-liv, der forudsætter dette evige liv og attråer deelagtighed deri, og vil forklare hele verden og dyre-livet, selv i den menneskelige skikkelse med selv-bevidsthed, mund og mæle, af håndværks-begrebet, aldeles håndværksmæssig (mekanisk), det måe vi forsåvidt kalde naturligt, som det såkaldte romer-folk, efter sin egen beskrivelse, fra sin tids-fødsel til sin tids-fylde, fra sin spæde barndom giennem hele sin ungdom og manddom, havde, såvidt mueligt, ført et selv-klogt rovdyrs-liv og udrettet alt deres storværk med hænderne, og derved havt lykke til at indtage både ægypten, karthago og grækenland, ja hvad  de kaldte hele verden, så dette folk måtte jo vel fristes til at sige med senakerib: hvilken af alle hedningernes guder har vel kunnet frelse sit land af min hånd? ja, til at spørge med pharao: hvem er den jehova, hvis røst jeg skulde lyde? men dog hører vi på den romerske høvedsmand i kapernaum, at selv romere kunde det slåe, at røsten af det mundlige ord havde dog igrunden både ret og magt til at råde over hånden, som skrevet ståer: siig kun et ord! thi siger jeg til min tiener: giør det! så giør han det.
hvorledes derimod den håndværksmæssige oplysning og ligeså umenneskelige som ugudelige bort-forklaring både af gud og menneske, blev herskende midt iblandt os, hele atten århundreder efterat den levende gud og det guddommelige menneske-liv havde åbenbaret sig med herlighed, da ordet blev kiød, og havde bevist sig selv med liv og lys, overalt hvor christi evangeliums røst blev hørt, uden at al verdens hænder kunde forhindre det, det er vistnok svart at forståe, men det er ligefuldt en urokkelig kiendsgierning, som vi ikke blot måe lade ståe, men måe tage for gyldigt beviis på al den virkelige kraft, som storværket krævede. den romerske oplysnings gienfødelse og triumph over den jødisk-christelige betragtning af gud og verden, og navnlig af menneske-livets forhold til gud, verden og sig selv, lader sig vist heller ikke grundig forklare blot af pavedømmet, tyrkiet, slave-folkene og latin-skolen, der, ligesom romerne, syndes at have  indtaget hele den dannede verden med hænderne, ligefra den høitidelige hånds-pålæggelse, ned til hverdags-afretningen med stokken og tampen, ørefigen og håndtager, men det samme var tilfældet med den romerske oplysning i sin hjemstavn, der, ligesålidt som det romerliv, der bar dem, lader sig forklare uden af en virkelig ånd, som romerne selv kaldte verdens-sjælen (anima mundi), som man nu sædvanlig kalder natur-ånden, og som skriften også blandt andet kalder verdens-guden og luft-ånden, men brændemærker som den gamle slange og løgnens fader. vistnok brød den romerske oplysning i det attende århundrede staven over alle ånder uden undtagelse, som virkelige væsner, men de benådede dog verdens-ånden igien under navn af den selvstændige og selvrådige fornuft, der i hele sin uvirkelighed skulde kunne virke umueligheder, så det var kun en selv-modsigelse, man tillod sig, efter det da giældende ordsprog: min mund er i mit brød, den skal sige hvad jeg vil, ligesom jo kopernikanerne endnu vil true os til at sige, både at solen ståer op og gåer ned, og at solen hverken ståer op eller gåer ned. det giælder nemlig fremfor alt om selv-modsigelsen, som den åndelige dårekiste, at det er kun det første skridt, som koster, thi når man først tænker og siger, at man modsiger ikke sig selv, skiøndt man siger det modsatte om sig selv, fordi ordet, hvori tanken udtrykker sig, ikke kan udtrykke tanken, da er åbenbar ethvert ord spildt på den hånd eller ånd eller fornuft, som truer munden til at vrævle i det uendelige.
denne følelse udbreder sig imidlertid også daglig mere i det nittende århundrede, så snart vil det kun være de selvklogeste håndværks-folk, der finder det dybt sagt af bonden, da man fandt hans hane umælende, skiøndt den var solgt for en god taler: ja, taler han ikke, så tænker han desmere, og når kun røsten, som ordet i sin kraft igien erkiendes for tankens eneste levende udtryk, da vil christen-folket påny kunne, om ikke tale sig tilrette med verden, så dog tale sammen med den på åndens enemærker, og lade den føle kraften i den røst, som vi kalder “jakobs”, fordi den giennemtoner hele israels folkeliv, og udgik fra jerusalem til jorderigs ender, og det skal da ikke længer være noget spørgsmål, om christne må tage ordet ved dåben og nadveren for den herrens røst til sig, hvorom der ståer skrevet: timen er kommet, da de døde skal høre guds-søns røst, og de, som høre den, skal leve; men spørgsmålet skal kun være, som det har været fra begyndelsen, om den røst med ånd, som er i os, er stærkere end den røst, som er i verden, og som vil altid have en “verdslig arm”, hvorpå den igrunden stoler, men som den dog herefter, i en bedre oplyst verden, kun nødig vil blotte, fordi det er blevet klart, at røsten, ligeså uhåndgribelig som ånden, ligesålidt som ånden kan røres eller rammes af nogen hånd eller noget håndgribeligt sværd, så at hånden, når den allerkraftigst hævner sig på munden, dog kun, ligesom strådøden nedbryder et redskab for ån den og røsten, som nyfødte munde sagtens til verdens ende, ligesom hidtil, vil erstatte.
således vil den tid forberedes, da et folk vil ståe op mod et andet folk i ånden: verdens-folket med en opladt mund, der taler stolte ord mod himlene og alle deres indbyggere, og christen-folket, der på himlens vegne taler milde ord til jorden, men hads-ord mod helvede og hele dets stående hær, og da vil det i en ægte ragneroks-kamp blive soleklart, hvad der igrunden altid har været en afgjort sag, at ikke løgn, men sandhed har den stærkeres ret, og at, som skrevet ståer: af dine ord skal du frikjendes og af dine ord skal du dømmes.
see, det vil de lærde, sålænge de snakker pluddervælsk, kalde kampene mellem “naturens og historiens” ånd, men vi, som skal kalde alt ved sit rette navn, vi kalder det kampen mellem det falske og det sande verdens-lys!

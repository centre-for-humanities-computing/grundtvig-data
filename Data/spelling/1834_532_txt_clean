når græsset pipper op af jord,
og træerne vil skyde,
da har vi påske her i nord,
og høitids-psalmer lyde
om herrens grav i øster-land,
hvoraf, som morgen-soel af strand,
opstod den seier-rige!
det minder os om folke-kår,
så rinde vi af rode,
når barnet fødes, vuggen gåer,
så komme vi på fode,
så voxer op hos os i løn
som græs en lille gude-søn,
hvordan, det veed vi ikke!
når skoven i sin høitids-dragt
giør alle fugle glade,
 når hist med duft og her med pragt
os vinke blomster-blade;
da bryder ud vor pindse-fest,
“gud hellig-ånd! vær du vor gjæst”
så vore tunger gløde!
da mindes vi vor rosen-tid,
den ungdommens gudinde,
som mælk og blod, så rød og hvid,
og let som vesten-vinde,
når sundhed, munterhed og kraft,
hun skjænker os med nektar-saft,
som dugg i blomster-bæger!
når rim for mai er skovens pryd,
og sneen blomster-teppe,
når fuglens kvad er klynke-lyd,
ja lyd med nød og neppe,
da kommer jule-aften brat,
og engle-sangen jule-nat
fremlokker nytårs-morgen!
det minder om vor alderdom,
når alt for os er grånet,
når verden er som ørken tom,
dens lyst som fuglen dånet,
så liv og glæde kun på ny
i barne-svøb fra høien sky
en engel os kan bringe!
men kommer nu, i christne små,
som skal med guder arve,
så om end issen vorder grå,
har hjertet rosen-farve!
lovsynger lydt med barne-røst
det gylden-år, hvis rige høst
ei vinter skal fortære!
ja, nu i kirke med en fart,
imens det sammen ringer!
der nemt i lære skal og snart,
hvi det så lifligt klinger
fra jule-nat til pindse-dag,
hvorfor i kors vi tone flag
og kime over grave!
i lære skal, hvi os en trang
og lyst det er at kvæde,
hvi herrens dag med kirke-gang
er os en hjertens-glæde,
ja, hvi med vore ungdoms-år
vor synd kun og vor sorg forgåer,
med dødens magt og vælde!
af psalmerne i veed det navn,
hvori vi alle knæle,
som i en åben guddoms-favn
for dyrekiøbte sjæle,
det alle tungers navn på ham,
som herren, trods al spot og skam,
er til gud faders ære!
men huset på den faste grund
og med de klare glugge,
i kiendte ei til denne stund,
skiøndt der gik eders vugge,
 der gåer hans vei, der er hans hånd,
der med fuldkommenhedens bånd
til sig han knytter sine!
det huus dog vel måe kjendes godt,
det er vor modersmaders hytte,
som med det største marmor-slot
hun tabde ved at bytte,
den synes ringe kun fordi
som i vort hjerte, så deri
det bedste seer man ikke!
n. f. s. grundtvig.

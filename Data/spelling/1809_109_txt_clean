så gladelig farer jeg hen over land,
     mit øie har stjernerne fundet,
     nedsænket i hav er nu solluens brand,
     og dugdråben støvet har bundet.
     i dæmringen vinker den kølige lund
     nu alle småfugle til natlige blund,
     og blomsten alt blunder i enge.
     på himmelen tindre de stjerner så små,
     så tindre de smålys i hytternes vrå,
     og lyse de bønder til senge.
haraldstæd skov.
     hvi flygter hver en stjerne bort,
     og hvi mon over skoven ruger
     den sky så sort?
knud lavard.
     i haraldstæd sad hertug knud
     i julefestens dage,
      ved aften tren i sal et bud
     og talede så fage:
     i høre mig nu hertug knud!
     i komme fluks i skoven ud!
     kong magnus eder bier.
og det var eriks djærve søn,
     så brat han sprang fra borde;
     men ingeborg ham drog i løn
     og så tog hun til orde:
     i ride ei min herre god!
     thi vist det gælder eders blod,
     kong magnus vil jer svige.
ei er jeg som en kvinde ræd,
     og magnus er min frænde,
     så talte han, men kvinden græd
     og bad i stor elende:
     o drag ei denne onde færd,
     men tænk på fostret som jeg bær
     for eder under hjerte!
han klapped hende under kind
     og sagde: vær ei bange!   
      men der hun så ham stolt i sind
     hel våbenløs at gange,
     med gråd og suk da gik hun hen
     og spændte sværdet om hans lænd,
     ham bad med gud at fare!
og det var hellig hertug knud
     og sivard saxlands sanger,
     de rede fluks af byen ud
     alt på den rappe ganger;
     men der de rede hen ad sne,
     fru ingeborg hun tyktes se
     om knud et jordelagen.
og der de komme ud fra by,
     tog sivard til at kvæde,
     så sørgelig det klang i sky,
     at knud han måtte græde.
     om grimhilds svig var lagt det kvad,
     der hun tillaved blodigt bad
     for sine brødre både.
hel fager er din gamle sang;
     så mælte knud med blide,
     men alt for ynkelig den klang
     dog her ved nattetide.
     så hug han sporen dybt i hest
     og red alt som han kunde bedst
     sit dødningrid til skoven.
fru ingeborg så ene sad
     i salen med stor kvide,
     så inderlig til gud hun bad,
     de tårer flød så stride;
     men der det var ved midjenat,
     da banked det på dørren brat,
     dog ingen var derude.
i blod og bryst en rædsel for
     og stemmed hendes ånde,
     som uden liv hun sank til jord
     udi sin store vånde.
     og det var i den samme stund,
     da dræbtes knud i mørke lund
     af magnus og hans svende.
så myrded de den herre from,
     det gud tilstæde vilde.
     til vidne på hans helligdom
     udsprang så klar en kilde;
     men hver en stjerne flygter ræd
     fra mørke skov, fra haraldstæd,
     hvor magnus slog sin frænde.
hevnerens engel alt svæved,
     truende sværdet han hæved
     over det syndige folk.
      derfor du hellige! døde.
     dobbelt blev dannemarks brøde,
     dobbelt blev dannemarks straf!
herren dog såred og læged,
     han er retfærdig og god;
     kilden som sprang af dit blod
     dannemark køled og kvæged.
     kilden som sprang af dit blod
     (valdemar hed den på jorden),
     samlet med absalons flod,
     køled og kvægede norden.
nik. fred. sev. grundtvig.

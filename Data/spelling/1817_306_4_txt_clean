der stod en gran så rank og skiøn,
så vintergrøn,
den stod på norges fjelde;
sin top den løfted kæk i sky,
i herrens ly,
trods vind og stål og ælde.
der stod en bøg i danelund,
på fædres grund,
alt med sin hvalvte bue;
trods hagelveir og hvirvelkast
den stod dog fast,
så det var lyst at skue.
men ak! det gåer hver stamme gild,
som ygdrasill,
den trøskes, og den falder;
det volder nidhøgs ormetand,
hver bøg og gran
som asken har sin alder.
hør lundens suk og klippens drøn!
hver nordens søn
en modig tåre fælde!
thi, ak! på rad de faldt på stand,
den bøg, den gran,
som pryded mark og fjelde!
nu sidder fattig fugl i støv,
på brune løv,
hvor skal han vel sig hvile?
hvor skal han kvidre nu i vang
sin aftensang?
på tidsel, torn og pile?
ak, skal da slige stammer to
ei meer opgroe,
på fjeldet og i skoven!
skal klang ei meer, fra top og green,
fra lund og steen,
nu mødes over voven?
skal fattig fugl i øde lund,
om aftenstund,
kun sjunge for de døde?
 skal sangen tone sorrigfuld:
ak! under muld
nu hviler nordens grøde!
ak, skal nu savne kvist og skjul
den himmel-fugl,
som sang for vore fædre!
da svinger den fra bøigdboigd og by
sig over sky,
ak! ak! det gud os bedre!
o brødre dog! den samme fugl
så sødt om juul
og sang for vores vugge;
ak, skal nu vore arme små
at høre fåe
for sang kun hule sukke!
o vugge-vise dyb og sød!
som nyn du lød
på tonen, engle sjunge,
o, skam og skade, blodig synd!
skal disse nyn
uddøe på danmarks tunge!
o nei, fuld-sødskende i nord!
det ved sit ord
i nåde gud forbyde!
den gamle rod han skiænke held
på mark og fjeld,
til kvist og top at skyde!
o: sødskende! den stub nu tør,
men frodig før,
vi vil med tårer væde;
da avles under hjertesuk
så mild en dug,
som tårer engle græde.
o dug! hvis hjem ei verden veed,
o fald herned
på stub med kraft fra oven!
da skyde skal til dane-bod,
som jesse-rod,
den stub i dane-skoven.
o himmel-fugl! forlad os ei!
den trange vei
gåer let, når sødt du sjunger;
 o, bliv hos os! og læg din sang,
medmod liflig klang,
på danske barne-tunger!
ak, ingen bøg, og ingen gran, 
vi har i land,
som værdig kan dig bære!
men o, forsmå ei snevre bur; 
i hjerteskur!
så skal dig stammen ære.
o sødskende! forståer min sang,
med sælsom klang,
ei blot om bruun og balle!
om dem og deres rod jeg sang,
i danevang,
og stubben er vi alle.
det var de sidste krone-skud,
som nu gik ud,
på gamle træ i norden;
på stammen som, for luthers hånd,
med hellig ånd,
sig hæved høit fra jorden.
ad åre falder jubelfest,
for herrens præst,
ja, holdes i guds rige;
thi skyndte sig de bisper to,
nu og så fro,
i choret at opstige.
der skal de ståe i høien chor, 
for alterbord,
på danske bispe-stade,
og sjunge høit med englemund,
af hjertens grund,
med hersleb, brochmandbrochmund, plade.
de takke skal, som bud fra nord,
for herrens ord
på morten luthers tunge;
for røsten, som i julesang
på den udklang,
skal kingo psalmer sjunge.
det er en lyst at tænke på,
hvor de mon ståe,
langt meer dog der at være;
 det andet er end, over gruus
af herrens huus,
at græde for hans ære.
o vee! o hvilken jubelfest,
for herrens præst,
kan vi på gruset holde!
hans ånd forsvandt, hans kraft og tro,
mon de vel boe
i hjerter, vantro, kolde?
o vel da dem, de lutter-mændluther-mænd! 
at de sov hen,
før jubel-festens dage!
her tegner kun til slig en fest,
hvor gråd er bedst,
hvor sang er suk og klage.
dog ånd! hvi bølger, bruser du,
så mod i hu?
lad ikkun herren råde!
ei giælder tegn, ei værger magt
imod hans agt,
og evig er hans nåde.
er formiddag end sort som nat,
kan soel dog brat
i kraft bestråle jorden;
så dages kan, for herrens præst,
en jubelfest,
mens år gåer om i norden.
vi håbe tør: halleluja
skal klinge da,
fra hjerte, mund og tunge,
så lov og tak for wittenberg,
i lund, på bjerg,
med kingo høit vi sjunge.
danske christne! hvor i findes,
flokkes ved vor biskops liig!
lad os her det svundne mindes!
mindes gud og himmerig!
gud og himlen, som med tårer
vi må sige, svandt fra jord,
svandt for tant af usle dårer,
som omtåged sandheds ord;
svandt, thi gud er fra os svundet,
når i hjertet ei han boer,
havde vi så end udgrundet
 alt hans råd, og hvert hans ord;
himlen, når vi ei fornemme,
giennem åndens guddoms-stemme,
hvad den er, i himmel-smag,
da for os den er forsvundet,
havde vi så end udgrundet
skyens lyn og torden-brag.
tanke, vidskab, viisdom, ord,
trods al dåre-kløgt på jord,
ene, er som lyd af bjelde,
leve kun som hjerte-sprog,
kun som bud der livet melde,
og som stave i dets bog.
hvad er selvklog vidskabs værker
uden tant og tankespil!
hvor er kraftens mindes-mærker,
som ei hjertet høre til!
vidskab! mægter du at vælte
stenen bort fra slægtens grav?
var det dig, som skabde helte,
styred skib på tidens hav!
tør den vinge din du kalde,
hvorpå ånd i sky sig svang;
var det dig, som fostred skjalde,
gav dem ånd og syn og sang!
var det dig, som christi krybbe
 hvaldde til en kirkeborg, 
eller kunde du kun yppe
kiv og tvist til kirkens sorg!
gavst du mod og kraft og tunge,
til at trodse ild og stål!
lærde du martyrer sjunge
seierskvad på rist og bål!
havde du lutherus hærdet
imod acht og kirkeband?
gik ved dig han uforfærdet
sjungende på bålets rand!
var det dig han ledte efter,
da på gløder krum han gik;
var det dig som gav ham kræfter
til at hæve sjunkne blik;
kræfter til, som hjordens kæmpe,
ulvene at byde trods,  
til den storm og strøm at dæmpe,
som har nu henrevet os!
var det dig som lærde balle
djærvt at slåe med sandheds ord,
kæk at ståe som een for alle,
værge mandig bog og chor!
gav vel du på kirke-gruset
pinte gubbe håb og trøst?
dæmped du den strøm der brused
 mod og i hans eget bryst!
var du styrmand på hans snekke,
så trods strøm og hvirvelvind
fredens kyst den kunde række,
svømme jævnt i havnen ind,
ja, med dannebråg i stuen
svømme ind i himlens havn!
vidskab! ja, har du vel tonet
danmarks flag i balles stavn,
du med dannebråge kronet
kæmpens snekke, bryst og navn!
er det dig, om jeg tør spørge,
som har gjort at ordet gåer:
thurser over balle sørge,
som om balder kvædet ståer!
eller, var det dig som gjorde
at, med øie venlig vådt,
fyrster følge ham til jorde,
som var drenge før til spot!
vidskab! ja tilvisse du
reiste dig de mindes-mærker,
men ei som med selvklog hu,
du i mande-hoved værker;
nei, men som i sandheds bryst
ved guds høire hånd du throner,
 som i åndens guddoms-røst
giennem sandheds ord du toner;
som den vidskab der udbryder:
intet af mig selv jeg veed,
som min faders stemme lyder,
taler jeg i evighed;
derfor kan mig intet tvinge,
og mit ord er kraft og liv, 
skiænker, som et skaber-bliv,
sjæle ånd og lys og vinge,
giør enhver, som mig annammer,
til en kæmpe kæk og bold,
værger ham mod stål og flammer,
med et evigt demantskjold,
lærer ham med kraft at bære
kors og sværd i grådens dal,
giennem spot til evig ære
op til mig i glædens sal,
hvor med evig klarhed luer
lyset i guds kiærlighed,
hvor forklaret han beskuer,
hvad i verden ingen veed,
hvad i tid kun troe kan fatte
ånd i evighed kun skatte!
ja, hvor er en selvklog dåre,
som tør sige, han begreb
helgen-skarens sang og tåre,
vidnesbyrdet som den skrev.
som sig aldrig lader dølge,
hvordan vind og strøm end gåe,
tindrer klart på tidens bølge,
alt som stjerner i det blå!
hør mig vidskab! stolt i støvet!
hør og svar nu, mande-vid!
har du helgen-dåden øvet,
eller var den dårskabs iid?
er den din, da øv den atter
som en mand et børneværk!
kanst du ei, da bliv til latter!
da er dårskab jo kun stærk;
da har du jo hans ord sandet,
som din stolthed har forbandet,
da har du beviist hans ord:
at hans dårskab har på jord
hvad omsonst af alle kræfter
verdslig vidskab leder efter:
liv og kraft som ei forsvinde,
som kan døden overvinde.
ja, det ståer på bølgen skrevet:
 dårskab vid har overlevet;
ja det ståer på bølgen bundet:
dårskab død har overvundet;
dybt i grav sank verdens dårer,
herrens vid dem overvandt,
døden veeg for herrens dårer,
verdens vid de overvandt.
blinden troe på sandheds tale,
den var ene helgen-vid,
den har hvælvet kirkens sale,
øvet al dens kæmpe-id,
den to gange roma knuste,
den var luthers faste borg,
den gav roe når bølger bruste,
den gav trøst og fryd i sorg.
ene den, det veed vi alle,
styrked, trøsted, kroned balle;
ene den har krandsen bundet
hvormed urnen ståer omvundet.
ene den i ham har tonet
kirkens, danmarks gamle flag,
bryst og navn og snekke kronet,
trods al storm og bølge-brag.
den har gjort at fyrster følge
støvet til sit hvilested,
den har gjort at sig må dølge
 vantroe, for hans minde ræd.
den har gjort at harpen toner
ved hans kiste høitidsfuld.
den har gjort, at millioner
signe skal ham under muld.
den har gjort at danmarks kirke
sank ei ned som gruus i grav,
og i den på danne-virke
stråle skal hans bispe-stav.
høit skal tone ved hans minde
tit som nu i danelund:
“salig, hvo som troer i blinde
sikkre ord af sandheds mund!”
balle! ja, her ved din kiste
stander jeg i ungdoms år,
meget som du aldrig vidste
klarligt for mit øie ståer,
alt som næste slægt skal finde
meget jeg kun tro'r i blinde;
men jeg vidner høit og sjunger:
spotte mig kun dåre-tunger,
hykle, hvo som vil, kun gru!
gid jeg her i støvets dale
trodse må på sandheds tale
mere blindt endnu end du!
 ja, din ånd, som nu fornemmer,
hvad dig her for sælsomt klang,
at, henrykt af engle-stemmer, 
kingo og lutherus sang;
sandhed, hvis den mæle kunde,
hvad, mens end den var i muld,
jeg fortied ingenlunde,
men udsagde veemodsfuld:
større var din hæder blevet,
lysere du havde levet,
lagt dig gladere til roe,
hvis i intet, som i meget,
tidens ånd du havde veget,
som forhånede din troe;
levet kun og døet på
hvad du troed men ei såe.
dog, o balle! nødig minder
skjalden her om dine feil,
større vist hans øie finder
hos sig selv i sandheds speil;
men han skal, thi præste-tunger
sandhed frit udtale må,
og når frænden om dig sjunger,
dine feil måe for ham ståe,
ståe der, for at sandhed prisen
 vinde kan, som ydes dig,
så at ikke frænde-visen
orme-stikkes med dit liig;
men at det engang til thinge
lyses må i danelund:
bedre end de piber klinge,
er den rene orgelbund,
sang ei frænde smukt om anden, 
sagde præst dog sandt om manden;
briste end de stramme strænge,
skal dog ordet have giænge,
endt har kvadet sine dage,
vidnes-byrdet er tilbage, 
og opløst, men ubeskiæmmet
kvadet skal i bogen ståe,
saga har dets indhold nemmet,
balles navn skal ei forgåe,
det i jesu navn indfattet,
fundet er i tidens bog,
kæmpen sank i muld udmattet,
men hans troe ham frelste dog.
troer blindt al sandheds tale!
troer hvad i aldrig såe!
da i skal i klarheds sale
see hvad troe mon overgåe.

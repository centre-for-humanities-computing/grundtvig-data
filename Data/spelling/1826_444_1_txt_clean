mel. nu nærmer sig vor pindsefest.
oprundet er vor pindse-fest,
gud hellig-ånd! vær du vor giæst,
så bod vi fåe for alle savn,
og juble høit i jesu navn!
med søn og fader vel bekjendt,
til christnes trøst er du udsendt,
som livets lys og ordets tolk, 
at saliggiøre herrens folk!
du os gienfødte i vor dåb,
til børne-ret og barne-håb,
og voxe skal ved dig de små,
så herren de til hoved nåe!
du melk os gav i moder-skiød, 
du mætter os med livets brød,
og, som en foster-fader fiin,
du skiænker os med glædens viin!
du tænder lyset i guds ord,
på christi kirkes alter-bord,
og for dets klarhed fåe vi syn,
kun når du rører os som lyn!
du lægger ordet i vor mund,
som uden dig er bogstav kun,
ved dig kun løses dødens bånd,
thi evig eet er liv og ånd!
du er hans røst, som råber: kom
til fristed mit for død og dom!
du sammenknytter, som guds hånd,
hans menighed med hjerte-bånd!
du river ned hver mellem-væg,
som gjør splidagtig lærd og læg;
du tugter øie, fod og hånd
til enighed i fredens bånd!
du skaber i os den forstand,
at christus boer så vidt om land,
som i hans navn der knæles ned
med tro og håb og kiærlighed!
o, kom da, ånd! og vidne giv 
i os, at jesus er vort liv,
så hjertet ei af andet veed,
end ham, til fred og salighed!
kom, sandheds ånd! og leed os så, 
at vi på klarheds veie gåe,
ei fra vor troes klippe-grund
et hårs-bredd vige nogen stund!
kom, fredens, kiærlighedens ånd!
kom kraftig, som guds høire-hånd
og gjør til eet os fjern og nær,
som have liv og sandhed kiær!
med-vidne i guds fader-råd!
du har begyndt den store dåd,
fuldend du den med velbehag,
med kraft i os til christi dag!
lad daners mark, som blomstred bold,
og bære frugter mangefold,
så pindselig vor fugle-skov
gienlyde må af herrens lov!
n. f. s. grundtvig.

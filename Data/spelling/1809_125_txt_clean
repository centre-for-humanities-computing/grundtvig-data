høit udi gudernes hvælvede sal
                    stjernerne tindre så vilde,
                    snekongen råder i eng og i dal,
                    dræber de småblomster milde,
                    bølgerne rulle så tungt under is,
                    stjernen dem ikke kan finde,
                    klipperne gjalde ved kæmpernes pris,
                    blodige bække kun rinde.
stjernerne blinke på lysere grund
                    hisset i sommerens rige,
                    blomsten sig åbner i midnattens stund,
                    himlen sig åbner tillige;
                    kærlig fra skyen nedtoner en røst,
                    ei er det rullende torden,
                    salige ånder forkynde med lyst:
                    freden skal bygge på jorden.
tiderne led, på den hellige dag
                    toned i dybeste norden:
                    gud har i mennesket fundet behag,
                    freden skal bygge på jorden.
                    hjertet ei følte hvad læberne kvad
                    høit om den store forsoner,
                    brødre sig tvætted i blodige bad
                    midt under lovsangens toner.
fredsælle drotter har våbnenes brag
                    blidelig stillet i norden,
                    glade vi sjunge på festlige dag:
                    freden skal bygge på jorden;
                    må end de lande i syd og i vest
                    skælve for menneskers torden,
                    kærlig skal sangen på hellige fest
                    tone hos brødre i norden.
end er ei kommet den liflige vår,
                    saga har spået: den kommer.
                    aldrig hun sveg, og de løbende år
                    hente den herlige sommer;
                    noreg og gautur og dana, de tre
                    eie een moder tilsammen,
                    hende skal fremtiden jublende se
                    favne de trende med gammen.
da skal og goternes kraftige mål
                    atter i norden genfødes,
                    blomsten skal vinde sig kærlig om stål,
                    klippen af solen opglødes;
                    ikke da mægter vel syd eller vest
                    gøtalands
                        kæmpe at fælde,
                    mindes han julens den hellige fest,
                    står han som nordurlands fjelde.
mærker den tale, i mænd udi nord!
                    føler dens dybde, i kvinder!
                    priser på festen i jublende kor
                    ham, om hvis fødsel den minder!
                    tolker, i præster, hans lære med vægt
                    ren på de hellige stæder!
                    da skal i norden opvokse en slægt,
                    dygtig til held og til hæder.
n. f. s. grundtvig.

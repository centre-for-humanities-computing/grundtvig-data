ding, dang,
klokkerne ringe for kongens liig.
sidste gang,
til vi skal mødes i himmerig,
såe jeg ansigt hans,
i voxlys-skin,
med dødbleg kind!
forgængelig er al verdens-glands!
ding, dang,
klokkerne ringe for kongens liig.
ingen sang 
stiger for sjælen til himmerig!
hvorfor dog så tyst,
som hver og een
var stok og steen?
ved ordet kun blir for sjælen lyst.
kulsort
høielofts-salen er som en grav,
immer fort
stirre de stumme på loibænk lav;
hvor er livets røst,
med dæmpet klang,
i vemods-sang
med trillende tåre: hjertets trøst!
iiskold,
over os farer nu dødens hånd,
hedenold
var ei så blottet som vi for ånd;
thi om støvet tyst,
den dulmed sorg,
på birtingsborg,
med tonende pust fra gladhjems kyst.
steendød
er hvad der skriver sig nu på jord
tunge sød,
kan den ei mæle et trøstens ord,
 hvor der ringes for liig,
for muld af mand,
på gravens rand,
ei tone en røst fra himmerig!
lydhør
vandrer på marken fra arildstid,
ei han døer,
om han end dåner i dødens strid;
det er hjarne-skjald,
lys-alfers sang
og harpe-klang
indskyde ham gladhjems tonefald!
tunghør
slægten er blevet for livets røst,
hovedør
søger i grav den for døden trøst;
men nu vendes blad,
halleluja!
med hephata;
hærskarernes sang gjør sjæleglad!
juul, juul!
kimer, i klokker, for kongens ånd!
lege skjul
lyster den vel i sin skabers hånd,
over danevang,
sin mark fuldkjær,
dog svæver nær
kong fredegods ånd i folkesang!
juul, juul!
solen den klare bag skyer grå
leger skjul,
skinner dog snarlig på himmel blå,
for at skabe vår,
med blomstervang,
og fuglesang,
da grønnes vor skov til gyldenår!
n. f. s. grundtvig.

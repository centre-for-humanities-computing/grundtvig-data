uagtet herom alt i dannemark er skrevet noget offenlig, er det dog, efter mine tanker, langt fra at være tilstrækkeligt, dersom sagen, alt efter disse indlæg, skulde optages til doms; men når kun det ikke skeer, når det bliver stående uafgiort, om methoden fortjener almindelig indførelse, indtil erfaringen har aflagt sit gyldige vidnesbyrd; da er der udentvivl for det første skrevet nok, aldenstund hr. pastor harder offentlig har gjort omtrent alle de spørgsmål, man kan ønske besvarede af erfaringen, og som ene den kan besvare.
jeg skulde da neppe grebet pennen ved denne leilighed, dersom det ikke i skilderiet var blevet meldt, at acterne måtte ansees for sluttede, og den lancasterske methode agtes for alt at have hjemlet sig ret til almindelig indførelse; men da dette strider tvertimod min overbeviisning, agter jeg det for min pligt, som dansk boglærd og skribent, uopholdelig atcom yttre denne; thi, sålidet end min stilling i staten kan lade mig vente nogen indflydelse på de offentlige anliggender, må jeg dog stræbe, også i denne henseende, at have en frelst samvittighed, og har, hvad jeg anmærker, sin grund i sandhed, da tør jeg håbe, det, for sandhedens skyld, vil tages i betragtning af danmarks landsfaderlige øvrighed, som aldrig vil forspilde historiens  giennem sekler nedarvede priis: den hørde sandheds røst!
hvad jeg først må anmærke, er, at historien på det eftertrykkeligste advarer imod at knytte store forhåbninger til en blot methode, ved at vise os: de bleve altid skuffede, ja, netop mere skuffede, jo mere vidunderlig og glimrende methodens virkning i sin nyhed syndes at være. det gik heri med det ene slags methoder, som med det andet, med lære-måder som med regierings-former; så ofte end menneskene deraf ventede under-værker, ja forkyndte dem som alt begyndte, udeblev de dog stedse, blændværket brast som en boble, og grunden er let at finde, thi den ligger i hvert enkelt menneske, som i hele menneske-slægten: i den omstændighed nemlig, at hvad der gjør os til mennesker, hvad der sætter os istand til den kraftige virksomhed, der ene udgiør vort overdyriske ͻ: menneskelige, altså også statens og skolens liv, er noget indvortes, som hverken kan skabes, eller engang virkes på ved nogen blot methode; men kun ved noget, der levende udgåer fra noget lignende.
man seer let, at jeg herved ingenlunde nægter en methodes nødvendighed, eller at en kan være bedre end en anden; thi en methode er et greb, og et mis-greb er en gal methode, et godt greb på underviisningen letter og fremmer naturligviis meddelelsen, ligesom et godt greb på stats-roret letter og bedrer bestyrelsen; men hvad jeg vil sige, er blot den hi storiske sandhed, at grebet ene gjorde hidtil aldrig sagen klar, samt at hvad der hos visse folk, og under visse omstændigheder, var et godt greb, blev et mis-greb, når det under andre betingelser anvendtes.
heraf følger nemlig, iblandt andet, at en lære-måde, som på sit sted, og til sin tid kan være fortræffelig, dog ligefuldt er uskikket til at giøres almindelig, eller bestemmes til en ufravigelig og uforanderlig rette-snor ved underviisningen. skolen udtrykker nemlig det frieste af alle menneskelige forhold, da underviisningens held ustridig beroer på lærerens og lærlingens villie; men skolen betegner tillige en vexel-virkning, som nødvendig afhænger af evnerne hos lærer og lærling, der, som man veed, ere høist forskiellige, og, at under dette forhold enhver påtvunget methode, hvordan den så for resten er, må skade, istedenfor at gavne, lamme og besvære, istedenfor at lette og befordre underviisningen, mener jeg, er indlysende.
når altså udmærkede skole-mænd, til en vis tid, og hos et vist folk, ere enige om, at en eller anden methode er under nærværende omstændigheder, den gavnligste, da skiønner jeg ikke rettere, end at alt hvad der, skolen uskadt, kan giøres til dens indførelse, er, at såvidt mueligt, alle nærværende, og fremfor alt alle tilkommende skole-lærere giøres bekiendte med den; medens det overlades til dem selv, om de vil følge den; når de kun bringe deres lærlinger så vidt, som det ved erfaringen er beviist, at de, ved hiin methodes anvendelse kan bringes. er da methoden virkelig den bedste, man kiender, da vil den af sig selv blive herskende, til man opdager en bedre; svarer den derimod ikke til sit rye, hendøer den, som vel er, af sig selv, og ståer i intet tilfælde i veien for det bedre, som altid er i vente, om det ikke alt er tilstæde.
anvende vi nu disse, som mig synes, soleklare sandheder på den lancasterske methode, da mener jeg, det er klart, at den i det mindste ikke blandt os kan almindelig indføres uden største skade for almue-underviisningen, thi langt fra at alle vore kyndige skole-mænd skulde være enige om dens fortrinlighed, har end ikke en  eneste af dem givet den offentligt vidnesbyrd; ligesom den da endnu er så aldeles ny iblandt os, at de færreste have meer end en dunkel forestilling om dens beskaffenhed, og slet ingen kan have erfaring om dens gavnlighed i danmarks almue-skoler.
det siger her slet intet, alt hvad man kan fortælle os om methodens under-værker i fremmede lande; thi deels må den basedowske og pestaloziske methodes historie byde os, i så henseende langt heller at være vantroe end lettroende, og deels lærer historien os noksom, at hvad der kan tækkes og slåe an i frankerig, eller i engeland og nordamerica, kan være såre uanvendeligt i danmark. hvad vi ellers ved slige leiligheder pleiede, endogså alt for meget, at fæste øie på, var dommene i det protestantiske tydskland, men de gåe, såvidt jeg veed, aldeles imod den lancasterske methode, og skiøndt det ingenlunde afbeviser dens fortræffelighed, byder det os dog, med langt mere omhyggelighed at prøve, og langt mere forsigtighed udbrede en methode, der mishager europas største skole-mænd, og de folk vi giennem århundreder have nærmest havt troe og åndelig udvikling tilfælles med.
hvad der udenfra kunde anbefale danske methoden, fattes da, thi at det ikke kommer an på antallet, men på beskaffenheden af dens udenlandske venner, er så klart, at det i dannemark, hvor vi til lykke fulgde luther, skiøndt paven havde langt flere følgesvende, at det her, siger jeg, ei burde nævnes, hvis man ikke virkelig havde beråbt sig på de mange stemmer methoden havde for sig i heel og halv catholske lande, blandt kvækere, methodister og andre, hvis veiledning vi meget måe frabede os.
ved sig selv altså: ved sin overeensstemmelse med den menneskelige natur i almindelighed, og dannemænds vilkår i særdeleshed, derved alene er det, methoden kan vinde sand fremgang iblandt os, thi dertil hører unægtelig, at vi give den vort bifald, uden hvilket den kun for os er en skygge, uden liv og kraft, der, ved at fortrænge en bifaldt methode fra sin plads, vel kunde skade, men aldrig gavne.
hvorvidt nu den lancasterske methode selv kan anbefale sig, beroer naturligviis deels på,  hvorvidt den stemmer med danske boglærdes forestillinger om en fornuftig methode, deels på, hvorvidt den i anvendelsen viser sig fortrinlig; men førend dette kan blive vitterligt, er det nødvendigt, både at den må vorde almindelig bekiendt og i flere år prøvet under kyndiges opsigt. endnu er ingen af delene tilfældet, thi vel har methoden været længe nok på bane, til at man overalt kunde giøre sig bekiendt med et eller andet skrift desangående, men da der påståes, at den blandt os har tildeels antaget en ny skikkelse, som kun i prøve-skolen lader sig anskue, kan den kun blive alle vore skolemænd bekiendt, enten ved en klar fremstilling af den, som den øves her, eller ved en skole i hvert stift, indrettet efter det kiøbenhavnske mønster; da det er ei giørligt, at alle de, som i skole-sagen have stemme, derfor kan reise til hovedstaden.
hvad for det andet prøven angåer, da indseer man let, at der må år til, for at giøre den tilfredstillende; thi den skal ikke blot vise, hvorvidt visse kundskaber ved den ny methode hurtigere kan meddeles børn, såvel på landet, som i kiøbstæderne, men tillige om de ved den meddeles bedre ͻ: mere kraftig og levende, samt i det hele hvad indflydelse methoden yttrer på lærer og børn ͻ: om hin ved den lettes eller besværes, opmuntres eller sløves, og om disse blive mere eller mindre skikkede til at modtage den følgende underviisning, som den der egenlig skal virke til forstandens oplysning og hjertets forbedring.
det være langt fra mig her at fortie, at også mellem os hersker stor uenighed om hvad der er den ægte og sande oplysning for mennesket i almindelighed og almuen i særdeleshed, og mine læsere veed, at jeg er heri ingenlunde af de flestes mening; men det veed jeg, at alle såmange, som elske sandhed og ret, alle de, i hvis øine mennesket er meer end det klogeste dyr, menneskets åndelige natur og evige bestemmelse meer end tomme ord, de må være enige med mig om, at kun en prøve, der besvarer ovenmeldte spørgsmål, kun den er tilfredsstillende, og at, først når en sådan falder ud til methodens fordeel, først da kan en dansk bog lærd med god samvittighed, jeg siger ingenlunde tilråde dens tvungne indførelse, men anbefale den til videre udbredelse.
giælder dette nu om den lancasterske methode, blot som ny i fædrenelandet, da må det vel giælde dobbelt om den, som en ny methode, der, således som den hidtil kiendes, uden tvivl har de fleste danske skolemænds stemme imod sig, og det ei for en eller anden bitings skyld, men fordi den selv bekiender, at den i sin grund og sit væsen er mechanisk ͻ: håndværksmæsig; thi skal en dansk boglærd finde en sådan methode meer end brugbar i yderste nødsfald, da må sandelig en nøiagtig erfaring først have giendrevet alle de tvivl og dæmpet al den frygt, som ved tanken om det sædvanlige forhold mellem årsag og virkning nødvendig indfinde sig.
men, har man sagt, methoden kan ikke udbredes, med mindre man forud er sikker på dens almindelige indførelse, da ellers ingen kan være tjent med at forlægge tabellerne. det er vel, at man offenlig har gjort denne indvending, thi det vilde ellers vist aldrig faldet en boglærd mand ind at besvare den, allermindst i dannemark, hvor man, gud og vore landsfaderlige konger skee lov, aldrig har været vant til at see ting, som angåe det åndelige menneske, bestemte efter kræmmer-regning.
nu derimod må jeg svare, at er methodens fortrinlighed endnu ingenlunde beviist, og kunde selv, om så var, ingen tvungen indførelse gavne, da vilde selv de største hindringer for dens udbredelse aldrig bestemme vor landsfaderlige, sandhedskiærlige konge til her at giøre brug af sin ustridige enevoldsmagt.
i øvrigt mener jeg det er klart, at ligesåvel som tabellerne til den kiøbenhavnske prøve-skole ere komne istand, ligeså godt kan de bringes tilveie trindt i landet, hvor prøve-skoler oprettes, thi ved seminarierne, som jo ere methodens nærmeste prøve-steder, fattes vist hverken hoved eller hænder til på den simpleste måde af verden, at løse den slet ikke svære opgave.
ene efter min overbeviisning og af mit hjertes fylde talde jeg her; men vis er jeg dog  alligevel på, at mange både retsindige og kyndige mænd forene deres bønner med mine, at vor livsalige, elskede konge, ei vil befale methodens indførelse, men allernådigst lade den selv, giennem erfaringens skiærs-ild, tilkiæmpe sig, om den kan, danske skolemænds yndest og bifald!!
n. f. s. grundtvig,
præst.

(n. f. s. grundtvig).
sålænge som en abekat kun behøver at sætte sig på bagbenene, at blive klædt på, og tålelig at efterabe vor spiisning og lidt skræder-syning, for i vore øine at være ligeså forsvarligt et menneske, som andre simple folk, så længe nytter det ikke at tale eller skrive til os om det egenlige menneske-liv, enten det barnlig medfødte, som vi fødes med af modersliv, eller det barnlig gienfødte menneske-liv, som vi fødes til i herrens dåb af vand og ånd. dog ikke det alene, men selv, når vi er kommet efter, at det er mund og mæle, ordet og talen, som egenlig og kiendelig skiller os mennesker fra alle de “umælende”, selv da ligger menneske-livet for os i bælgmørke, sålænge ordet er os kun et mundsveir med en egen lyd, thi derved bliver menneske-ordet endnu ingenlunde væsenlig forskielligt fra alle brøl og bjef, end sige da fra den efterabelse derad, som jo både stær og skader og især papegøier kan afrettes til.
først da, når det er faldet os på sinde, at der i menneske-mælet og menneske-talen  på vor tunge og på vore læber, kan og skal være noget forunderligt noget, og noget mageløst, som ingen fugl og intet dyr kan afrettes til at efterligne, kort sagt, noget skaberligt og guddommeligt, som vi måe kalde så, fordi vi, efter vor erfaring, kun har det tilfælles med hinanden og følgelig med vor fælles, usynlige gud og skaber, først da er vi skikkede til at tænke over menneske-livet, på de forskiellige trin, hvorpå, og under de adskillige skikkelser, hvorunder, dette liv har åbenbaret eller kan åbenbare sig for os. vi opdager nu let, at menneske-ordet og menneske-talen kan og skal have en tredobbelt beskaffenhed, der i denne verden er dem eiendommelig, altså at de kan og skal have tre såkaldte egenskaber, som kiendelig adskiller dem fra alt hvad der kun er skvalder og eftersnak, thi vel både kan der være og er der stor forskiel på, hvormegen kraft, hvormegen sandhed og hvormegen kiærlighed, der levende udtrykker sig i menneske-talen, men noget deraf må dog findes i al menneske-tale, som skal svare til sit navn, så at når vi finder, der ikke er mindste kraft, fynd eller klem i en såkaldt tale, da kalde vi den død og tom, og finder vi slet ingen sandhed i den, da kalder vi den falsk og uægte, og finder vi slet ingen kiærlighed i den, da kalder vi den umenneskelig og hjerteløs.
ståer nu dette kun urokkelig fast, at menneske-livet har sit eneste kraftige udtryk, visse mål og klare speil i menneske-talen med en høiere, usynlig kraft, med inderlig sandhed og uskrømtet kiærlighed, da har vi stadet, hvorfra det kan og  skal sees, kan og skal bestandig klarere indsees, at det medfødte og det gienfødte menneske-liv vel er så himmelvidt forskiellige, som beskaffenheden, vidden og graden af de høiere livs-kræfter, af sandfærdigheden og sandheden og af kiærligheden og godheden, hvormed menneske-livet udtrykker sig i menneske-talen, men at det dog på den anden side altid er det selvsamme menneske-liv, vi taler om, med de samme love og oprindelige egenskaber, de samme livs-kræfter og kiendemærker, så at menneske-livet i sin allerdunkleste, sin allerfattigste og sin allerureneste skikkelse, dog igrunden er af samme art, som menneske-livet i sin allerrigeste, allerreneste og allerklareste skikkelse, så at, for at sige alt med eet ord, røveren på korset havde samme menneske-liv tilfælles med guds eenbårne søn, vorherre jesus christus, til hvem han råbde: herre, tænk på mig, når du kommer i dit rige! og af hvem han fik det sanddru, mageløs kraftige og kiærlige svar: sandelig, sandelig, siger jeg dig, idag skal du være med mig i paradis.
dersom det ikke var således, da kunde guds eenbårne søn ligesålidt villet være og være blevet et virkeligt menneske-barn, født af en kvinde, som noget kvindefødt menneske-barn enten vilde eller kunde blive et virkeligt guds-barn, født af vand og ånd, thi da udelukde guddommeligheden menneskeligheden og menneskeligheden igien guddommeligheden af sig, og der kunde ikke længer være tale om nogen åndelig og hjertelig giensidighed, tilbøielighed og vexel-virkning. det er derfor ganske i sin bagvendte orden, når mahomedanske theo loger, som under allehånde navne har været enige med mahomed og koranen om at erklære den guddommelige og menneskelige natur for så væsenlig forskiellige, at slet ingen levende berørelse var tænkelig, når de ikke blot benægtede mueligheden af guds søns kiødspåtagelse og sammen-smeltningen af den guddommelige og menneskelige natur i vorherres jesu christi personlighed, og benægtede følgelig mueligheden af hele gienløsnings-værket; men når de tilsidst nægtede mueligheden af enhver guddommelig åbenbaring til mennesket og guddommelig bønhørelse af menneske-bønner; thi af den første grund-løgn flyder alle de andre små og store løgne, og var mennesket ikke skabt i guds billede, da kunde mennesket jo heller aldrig være faldet derfra eller fornyes dertil, eller i det hele gjøre sig nogen sand og levende tanke om gud, hans ånd, hans ord og hans rige.
derimod er det åbenbar selvmodsigende, vrævlevurnt og yderst kiedsommeligt, når de theologer, som, hvad enten de kalder sig catholske eller protestantiske, evangelisk-lutherske eller bibelske, indrømmer og påståer både menneskets skabelse i guds billede og fornyelsen efter det samme billede ved troen på den guds søn og menneskens søn, vorherre jesus christus, men som ligeså ivrig påståer, at “syndefaldet”, som er indtruffet mellem skabelsen og fornyelsen, og som gjør gienfødelsen og fornyelsen uundværlige til salighed, dette syndefald skal således have vanskabt eller rettere udslettet og i bund og grund ødelagt mennesket og hele menneske- livet i guds billede, at der er ikke gran eller spire tilbage af den medfødte herlighed og af det medskabte forhold mellem gud og menneske, så at om det faldne menneske giælder alt hvad de mahomedanske theologer påståer om mennesket i det hele, og såvel hele åbenbarings-historien, som hele gienløsnings-værket bliver da en række af umueligheder, der alle skal overvindes med det døde og magtesløse skriftsprog, at hvad der er umueligt for mennesker, det er mueligt for gud.
jeg kalder dette skriftsprog dødt og magtesløst, fordi det ene er i sin døde og magtesløse bogstavelighed, at det kan synes tjenligt til at overvinde alle slags umueligheder, thi såsnart dette herrens ord bliver ånd og liv for os, da seer vi strax, at hvad dette ord gjælder, og hvad det både kan og vil tilintetgiøre, det er kun de egenlige umueligheder (adynata), som kun er umueligheder, hvor almagten fattes, men at det på ingen måde giælder, eller kan og vil tilintetgiøre de uegenlig såkaldte umueligheder, som vi hellere skulde kalde ugiørligheder eller usigeligheder, hvad nemlig hverken guder eller mennesker kan giøre, uden åbenbar at stride imod sig selv, eller kan sige, uden klarlig at modsige sig selv; thi vilde man påståe, at også i denne henseende var alt det for mennesker umuelige dog mueligt for gud, da var det en guds-bespottelse og en sandheds-fornægtelse, hvorimod guds-røsten og sandheds-bevidstheden i os, som er “samvittigheden” måtte oprøre sig, da ordet i vor mund og i vort hjerte derved åbenbar fra kiendtes al bekvemhed til at udtrykke nogensomhelst åndelig og evig sandhed, med mindre det skulde blive den eneste for mennesker tilgiængelige sandhed, at der var ingen åndelig og evig sandhed, eller at ikke sandheden men løgnen var sandheden.
dette synes vel endnu for de fleste enten ordkløveri eller dog en meget mørk tale, men ikke for christne, som troer, at verdens frelser, guds eenbårne søn, vorherre jesus christus, han er både den evige sandhed og guds-ordet selv, i egen guddommelige person, thi heraf følger jo nødvendig, både at alt hvad der strider mod evig sandhed, det er ugiørligt, altså hvad vi kalder umuligt for gud, og at et ord, der, når det var sandt, måtte udslukke ordets lys og derved tilintetgiøre det, det er netop usigeligt for ordet, som er gud og blev kiød, altså i den mening netop umueligt for den sande gud, der hverken kan eller vil nægte sig selv, fordi sandheds-fornægtelse er løgnens bekræftelse, og, som det egenlige u-ord, u-åndens, løgnerens, djævelens førstefødte søn.
heraf kommer det da også, at alle de skriftkloge, der strængt holde fast på den grundsætning, at ved syndefaldet blev mennesket så fremmed fra gud og alt guddommeligt, som om han aldrig havde været skabt i guds billede, altså blev mennesket enten et blot dyr, eller dog et u-menneske, de påståer også ganske rigtig, at alle syndige mennesker er djævelens børn, som dog ved troen på ham, som kom for at nedbryde djævelens gier ninger, skal på en ikke blot for os ubegribelig, men især for den sande gud og det evige sandheds-ord umuelig måde, omskabes til guds børn.
dette strider vistnok stik imod hvad vi veed om herrens lærdom og mod hans apostlers skriftlige vidnesbyrd, men de theologer, som begynder med at påståe, det hører til guds egenskaber, at alt hvad der er umueligt for mennesker, og da især, at bryde ned med den ene hånd, hvad man bygger op med den anden, og ligefuldt at reise en stolt bygning, der kan trodse tiden og helvedes porte, det er meget mueligt for gud, de theologer, kan jeg troe, må jo sagtens tænke, det hører til børne-lærdommen, at hvad der er meget mueligt selv for ulærde folk, og hvad fanden kan giøre som ingen ting: at modsige sig selv i hvert åndedræt, det tør dog vel ingen påståe, skulde være umueligt for gud, og skiøndt det er dårekiste-snak, kan jeg dog virkelig ikke anderledes forklare mig, hvorledes netop de theologer, der ikke blot sværger på, at guds åbenbarede ord findes udelukkende i bibelen, men tillige forfægter den såkaldte inspiration eller indblæsning af hver tøddel i skriften, dog ikke giør sig mindste betænkelighed ved at påståe det stik modsatte af hvad skrevet ståer, som det rette guds åbenbarede ord, thi dette forudsætter jo en hemmelig indvielse af ånden i en tankeflugt, der spotter alle grændse-skiel, selv dem mellem lysets og mørkets, mellem sandhedens og løgnens, såvelsom det mellem viisdommens og galskabens rige.
når således herren siger: jeg er dertil født og kommet til verden, at jeg skal vidne for sandheden, hvo som er af sandhed, hører min røst, og han fremdeles siger: ikke de sunde, men kun de syge har læge behov, jeg er ikke kommet for at kalde retfærdige, men syndere til omvendelse, hvo som er af gud, hører guds ord, men i, som har djævelen til fader, i vil giøre eders faders villie, som er løgneren fra begyndelsen, der, når han lyver, taler af sig selv, når herren siger alt dette, og vidner, at ingen kommer til ham uden at drages af den himmelske fader og oplæres af gud, og når hele hans lærdom stemmer overeens hermed, så måtte han jo ret med flid modsige sig selv, dersom det skulde være hans rette mening, at alle mennesker, undtagen han selv, altså også hans moder marie, hans fader abraham og den discipel, han elskede, var ligesåvel djævelens børn som cain og judas iskariot, så forskiellen blev kun, at nogle troede, han, som guds eenbårne søn, kunde og vilde på en umuelig måde giøre djævel-unger til guds børn, og de blev ved den tro virkelig guds børn, men de, som ikke kunde eller vilde troe på den umuelighed, de blev ved at være djævel-unger evindelig.
pennen bryder sig jo ikke om, hvad der skrives med den, og papiret rødmer ikke, men enhver christen føler dog sikkert, at han aldrig kunde lade så bespottelige ord gåe over sine læber, men vilde vende sig med afsky fra enhver, som, under navn af christi evangelium førte en sådan bespottelig tale, der  ligeså åbenbar strider mod herrens ord og lærdom som mod samvittighed og sund menneskeforstand.
hele den såkaldte bibel-historie kan da også, som guddommelig åbenbarings-historie blandt menneske-børn, kun være sand under den forudsætning, at menneske-livet før og efter syndefaldet og før og efter gienfødelsen er aldeles eensartet og igrunden det selvsamme, thi dersom adams menneske-liv i guds billede var tilintetgjort ved syndefaldet, da hverken kunde gud tiltale den faldne adam eller adam svare ham, og da kunde endnu mindre adams-barnet, abraham, kaldes guds ven, eller gud tale med adams-barnet moses, som en mand med sin næste, eller guds ånd hvile på adams-børnene samuel og david og alle propheterne og på johannes den døber, da kunde gud hverken bruge menneske-tunger til sin tale eller røre menneske-hjerter med sin røst, da var adams kiøn fortryllet og forgjort enten til en dyre-art eller en djævle-yngel, eller en af dyriskhed og djævelskab unaturlig sammenhexet vanskabning, der intet havde enten at frelses fra eller at frelses til, så under denne forudsætning er der kun mening i hvad djævelens børn altid har tænkt og sagt, at den såkaldte menneskelige tilværelse var kun en deel af de faldne engles helved-straf og fangenskab i mørkets lænker, hvad ægypterne på deres viis udtrykte meget pænt ved at sige, at guderne af frygt for typhon med lynilden havde skjult sig hos dyrene.
forudsætter vi altså, som hele vor hellige skrift og vor kvindefødte frelser, jesus christus, at det er adams og evas menneske-liv i guds billede, der, trods syndefaldet og alle dets gruelige følger, har forplantet sig uafbrudt til frelseren, som “kvindens sæd,” og er i ham, som den anden adam og det ny menneske, renset, forsonet med gud og opreist til et nyt levnetsløb i sandheds retfærdighed; da måe vi nødvendig også betragte det ny, christelige menneske-liv i herrens menighed som det selvsamme menneske-liv, oprundet hos adam, forplantet giennem eva, faldet, udplyndret, mishandlet og fordærvet af den onde hos os alle, men opreist af faldet, frelst, helbredt og guddommelig udstyret i christus, og således ved dåben uafbrudt gienfødt hos den christne menighed, så at menneske-livets christelige gienfødelse og fornyelse altid og hos os alle forudsætter og udspringer ved den helligånd af det gamle, oprindelige menneske-liv, der ligesom eva, er den eneste menneskelige livs-moder på jorden, der aldrig kan synke så dybt eller forarmes og fordærves så ganske, at hun jo kan søge og finde nåde hos gud, og føde den allerhøieste børn, som det lyder hos propheten: skulde jeg, som lader andre føde, selv tillukkes!
over denne guds nådes nødvendig dunkle huusholdning er det nu, lyset oprinder, når vi betragter ordet hos gud og mennesker ikke blot som det eneste åbenbarings-middel, følgelig som livs-lyset, hvorom skriften siger, at alt hvad som åbenbarer, det er lys, og at ordet er det  livs-lys, som oplyser hvert menneske, der kommer til verden, men betragter ordet tillige som det åndelige livs eneste udtryk, så ordet hos mennesket er både det guddommelige livs-billede og lys-billede, hvori gud skabte mennesket.
heraf følger nemlig, at vi i menneske-ordet om det usynlige, åndelige og evige, kan følge både menneske-livets indvikling og udvikling, kan sikkert spore både syndefaldet med alle dets sørgelige og fordærvelige følger, og spore opreisningen med alle dens livsalige, og glædelige frugter, så at medens vi umuelig kan fristes til at miskiende menneske-livets fordærvelse ved synden og fortabelse ved døden, så fristes vi dog ligesålidt til at miskiende livets som ordets eensartede beskaffenhed og uafbrudte sammenhæng: og her er det da tillige lyset opgåer over alle folks og tungemåls forhold til det ny christelige liv og de ny tunger, ligesom af ild, der sætter sig på enhver af dem, udtrykker sig, som ånden vil, og udtaler det samme guds nådes storværk på alle folks eget modersmål.
denne oplysning om menneske-livet og menneske-ordet med levende røst, som uadskillelige, og som den nødvendige forudsætning ved al sund tale om et i menneske-livet indtrædende og indgribende guds-ord, altså ved enhver menneskelig tale om en guddommelig åbenbaring, dens indtryk på menneske-hjertet og dens udtryk på menneske-tungen, denne oplysning kan man jo godt påståe, er mere blot menneskelig end den egenlig er christelig, thi både gjælder den forholdet  mellem gud og menneske og mellem ånd og støv i det hele, og kan følgelig godt tænkes i verden foran christendommen, men da den christelige åbenbaring dog ret egenlig er “ordets kiødspåtagelse” og den christelige gudsdyrkelse i ånd og sandhed er legemets christelige ord-modtagelse og ord-udgydelse (hørelse med øren og bekiendelse med munden), så både udspringer oplysningen om ordet nødvendig af det christelige menneske-liv og er aldeles uundværlig til dette christelige menneske-livs fuldstændige udvikling, væxt og forklaring.
hvorledes nu denne ordets oplysning i sit livs-forhold, som en logos-lærdom eller christo-logi,man må nemlig vide, at “logos” på græsk svarer til “ordet” på dansk. giærede og uddampede i den gamle græker-menighed, det er en meget dunkel og indviklet sag, som man endnu kan have ondt nok ved at oprede, og som følgelig ikke giver nogen oplysning; men derimod skal det bidrage uberegnelig til at sikkre og klare denne oplysning, historisk at betragte ordets og tungemålets liv og levnet hos guds folk og hos vort eget folk, så derpå vil jeg stræbe at henlede alle oplyste christnes opmærksomhed.
man må nemlig vide, at “logos” på græsk svarer til “ordet” på dansk.
det vilde imidlertid her falde meget for vidtløftigt, at indføre læseren i denne betragtning af det ebraiske og det danske tungemål, og i en sammenligning af deres bekvemhed til at udtrykke “åndelige ting med åndelige ord”, så det må jeg giemme til en anden gang, men jeg skal til  slutning stræbe i almindelighed at oplyse den så gruelig misforståede sammenhæng mellem det folkelige og det christelige, ved at giøre opmærksom på ethvert tungemåls uopløselige sammenhæng med det folks hele hjertelag, tankegang og udvikling, hvis modersmål det er.
da nemlig christi ånd og evangelium, hvor de kommer hen, hverken fører det ebraiske, græske eller noget andet tungemål med sig, som kan og skal meddeles de troende, men låner under alle himmel-egne folkets modersmål at udtrykke sig på og virke igiennem, så følger heraf ikke blot, at christendommen fra først af må nøies med den grad af bekvemhed, folkets modersmål allerede forud har til at bære, udtrykke og meddele åndeligt lys og liv, men heraf følger tillige, at med al den magt og ret, som guds ånd har til at bøie og bruge alle tungemål efter sin villie, efter sandheds krav og kiærligheds tarv, så må det dog, for at nåe sit øiemed til at oplive og oplyse folket, skee i en folkelig retning og i modersmålets egen ånd.
hvis således noget hedensk tungemål, som man har sagt, jeg veed ikke med hvormegen eller hvorliden ret, om det chinesiske tungemål, ikke havde noget ord og udtryk for den usynlige og dog levende gud, som alt det synliges herre, da kunde christi ånd umuelig åbenbare sig og guds nådes ord på dette tungemål, fordi det at åbenbare sig og den guddommelige sandhed for et menneske, netop er, giennem et ord, som mennesket kiender og levende tilegner sig, at giøre ham bekiendt  med gud og det guddommelige, usynlige og evige, som disse ting er i sandhed.
den bøining og udvikling, som guds ånd må give ethvert hedensk modersmål, for at det kan blive skikket til at udtrykke både den gamle og den ny pagts åbenbaring, er således vistnok uberegnelig stor, men dog bundet til modersmålets ånd og grund-ord; thi vel kan et hedensk tungemål godt fattes og vil i regelen fattes både ordene “gudelig” og “gudelighed”, “åndelig” og “åndelighed”, men skal et tungemål kunne modtage disse og utallige andre udviklinger og berigtigelser af guds ånd, da må det ikke oprindelig fattes ordene “gud” og “ånd,” eller noget af de åndelige grund-ord “sandhed”, “samvittighed”, “frihed” og “kiærlighed”, som en guddommelig åbenbaring må forefinde, for at begynde sin levende virksomhed, og når vi nu derhos veed, hvad erfaring lærer, at ethvert tungemåls levende udvikling i åndelig retning kun gåer for sig under en tilsvarende udvikling af folke-livet i det hele, så nødes vi til at betragte folke-livet på hvert givet sted for det ny christelige livs forudsætning og betingelse, da det kun er i de adskillige folks liv, at menneske-livet er virkelig tilstæde, ligesom det kun er gjennem folkenes modersmål, at menneske-ordet er i levende virksomhed.
ligeså åndløst og bagvendt som det derfor er, at ville bandsætte og såvidt muligt udrydde det gamle, oprindelige menneske-liv, for at skaffe det ny, christelige menneske-liv plads og råde rum, ligeså bagvendt og åndløst er det at bandsætte og såvidt muligt udrydde folke-livet, for at sætte christen-livet i dets sted; thi når man siger til folke-ånden: far ud, du urene ånd, og giv den helligånd plads! da kan man derved nok blive folke-ånden kvit, men man er så langt fra at fåe den helligånd isteden, at man, såvidt mueligt, derved lukker sig selv og folket for alle ånder, for al åndelig indflydelse og indskydelse, al åndelig og hjertelig forstand og oplysning.

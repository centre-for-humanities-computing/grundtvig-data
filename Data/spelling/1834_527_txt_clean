hvad er det for en lille,
der vugges nu på hav,
hvor bølger ikkun trille,
hvor alle storme tav,
hvad ståer der i hans stjerne;
hvad slumrer i hans hjerne;
hvad smiler i hans drøm!
skal han som brødre mange,
med stakket levnets-løb
trods glade vugge-sange,
henvisne i sit svøb,
og stædes så til jorde
med smil, som den der gjorde
sit bedste ved at døe?
o nei dog, ingenlunde!
her på den jævne jord,
 imellem belt og sunde
den lille bliver stor,
og når han os forlader,
da gåer han til sin fader,
i ærens høie-loft!
ja, i sin middel-alder
han kroner, gud for alt,
den ætmand god af balder,
som blev til styret kaldt
i gamle faders dage,
fuldmange år tilbage,
med fredegodes navn!
så vox da op, du spæde,
til helte-dåd i vår!
og bliv, til daners glæde,
et fredens gylden-år,
for gamle og for unge,
i hjerte og på tunge
i lund og høieloft!
der kom et skib til lande,
i havn forgangen høst,
som bragde over strande
til daner fred og trøst,
hvor kongen, frelst fra døden,
stod rank i aften-røden
i glands med dannebrog!
da løfted sig en stemme,
da lød i sky et ord,
som bedre haver hjemme
ei nogensteds på jord,
og kongen, dybt bevæget,
sig følde vederkvæget,
som kongefødt på ny!
det skal i guld du præge,
nyfødte gylden-år!
til folk at vederkvæge,
såvidt som ordet gåer,
til for ufødte slægter
at vidne, hvad end mægter
den danske kjærlighed!
ja, den skal giemmes længe
og findes ære værd,
den sjeldne skue-penge,
som hjerte-præget bær,
med klang som skjalde kvæde
om danmarks hjertens-glæde
i fredriks gylden-år!
der, på den ene side,
man under konge-flag
seer lykke-skibet skride
for fulde seil i mag,
hvor ingen vinde suse,
og ingen bølger bruse,
men alt er varmens værk!
og på den anden side,
med gylden axe-krands
om sølver-lokker hvide,
ståer kongen i sin glands,
henpegende på røsten
“som glæden er om høsten”
med gylden konge-vånd!
her er det kongens både
i alderdommens år
at høste hvad han så’de
i kraftig ungdoms vår;
her er det markens ære
en axe-krands at bære
som kongen frydes ved!
ja, sandt er det at sige,
da som en lille pog
i dane-kongens rige
jeg staved slet i bog,
da hørde grandt jeg tale
om ham i konge-sale
som da var ung og viis!
han holdt i hine dage
et ind-tog med sin brud,
da måtte øren brage
af høie ære-skud
og mest fra pige-munde
som sang i mark og lunde
hans favre brude-vers!
ja, det er ei at glemme,
at ved den høitids-færd
sig løftede en stemme,
som længe tied kvær,
det var vor moders egen,
som yndig, halv forlegen
på ny i skoven klang!
det så sig måtte føie
i denne herres tid,
thi nåde for hans øie
fandt sangen jævn og blid,
ja, nåde fandt og hæderhæderr,
med danske folk og sæder,
vort simple moders-mål!
thi må, om end lidt silde,
som alle gylden-år,
nu komme det “høst-gilde”
der spå’des om i vår,
da trindt fra mark og vove
indhøstes tak til hove
halvtredsindstyve fold!
her er slet ikke talen
om meget “sort på hvidt”
for dyd i konge-salen,
for borger-selskab frit;
god gierning selv sig priser,
hvad penne-strøg beviser
det er kun skrive-konst!
nei, rødt, på hvidt er arven,
vi har fra heden-old,
og hvidt på rødt er farven,
vi føre i vort skjold;
i hytten og til hove
vi takke, som vi love,
kun ret med hånd og mund!
og kongen af guds nåde,
som høste skal i lund,
ei blæk med pennen så’de,
men frø med hånd og mund
til alt hvad livet pryder,
til alt hvad hjertet fryder:
til varigt folke-held!
det hørde jeg forleden,
i jubel-drottens vår,
i skoven og på heden,
i mine drenge-år,
i hine trylle-dage,
da prindsen uden mage
lovpristes vidt om land!
mens selvgjort lyn og torden
i råd-huus og på val
bortskræmmed fred fra jorden,
udbredte død og kval;
kun gienlød danmarks vange
af høie fryde-sange
til freds og frederiks priis!
det gienlød vidt på jorden
“han løser alle bånd”
den ædle prinds i norden,
ham driver friheds ånd:
han binder kun fra oven
urettens hånd med loven,
og folk med kiærlighed!
da blussed vore kinder
da kom der rødt på hvidt,
som ved vor ungdoms minder
endnu der kommer tit,
det spurgdes over stranden,
at stolte af hinanden
var fyrsten og hans folk!
som “deiligst vang og vænge”
det lille danmark låe,
for ufærd syndes længe
det “lukt med bølgen blå”
til, som så tit, det hændtes,
at hvor ei faren ventes,
den snarest kommer fra!
det såe jeg giennem tågen,
med stakket sværd ved lænd,
kun hvæsset slet på bogen
om “at” og “da” og “men”
da spillet på tre-kroner
med ubekjendte toner
gjenlød i axelstad!
det båder ei at glemme
gienvordighed på jord,
alvorlig er dens stemme
og mærkeligt dens ord,
og stort det aldrig duer
hvad i en skærs-ilds luer
ei luttres men forgåer!
derfor så god at giæste
er, som en prøvet mand,
kong frederik den bedste
og daners fødeland,
hjemsøgte blev de begge
med meer end odd og egge:
med harm og hjerte-sorg!
nærværende tids-alder
med skarpt blev her indskudt,
det lod for os, som balder
på ny til hel var budt,
hans skib på hexe-ruller
udskred med brag og bulder
så nannas hjerte brast!
da blev der født og båret
en smerte-søn i nord,
til først i gylden-året
at vorde glad og stor:
på valen stod hans vugge,
en dødning var hans dukke,
hans hest en bauta-steen!
dog blev han til en sanger
med sære kæmpe-kår,
som lånde odins ganger
og giæsted helas gård,
kom hjem med odins lykke,
med fyllas hoved-smykke
og nannas hvide slør!
ham balders ånd omsvæver,
hans borg sig dag for dag
på gyldne suler hæver
med blanke sølver-tag,
han alle trætter jævner,
forsete man ham nævner
på nordens billed-sprog!
nu er han myndig blevet,
i fredriks gylden-år;
og til han blir udlevet
har danmark gyldne kår;
thi det er daners både
at høste hvad de så’de
i folke-livets vår!
nu skal det åbenbares,
at gammel kiærlighed
i hver en skærs-ild klares,
og er for rust i fred;
for levende og døde
kan daners hjerter bløde
men isne kan de ei!
der kom et skib til lande,
i havn forgangen høst
som bragde over strande
til daner fred og trøst,
hvor kongen, frelst fra døden,
stod rank i aften-røden
i glands med dannebrog!
da løfted sig en stemme,
da lød i sky et ord,
som bedre haver hjemme
ei nogensteds på jord,
og kongen, dybt bevæget,
sig følde vederkvæget,
som kongefødt på ny!
det var en deilig scene,
men intet skue-spil,
med den skal sig forene
alt hvad der hører til,
for klarlig at stadfæste:
end lever dog det bedste
hos kongen og hans folk!
end lever kiærligheden,
som aldrig skal forgåe,
men klare sig herneden,
til livet at forståe,
til klart ham at begribe,
der evig er i live,
som kiærligheden selv!
så er da ikke brustet,
“fuldkommenhedens bånd”
vor kjæde er ei rustet,
den bryder ingen hånd,
men af hvert led udspringer
en blomst med fugle-vinger
til gylden-årets krands!
ja kjæden af kiær-minder
man sagtens prise tør:
jo stærkere den binder,
des friere den giør,
jo længer den mon vare,
des mindre ståer den fare,
des længere den blir!
man længe nok må sige
at kiærlighed er blind,
det blir dog lysets rige,
hvor ret den strømmer ind,
og han har aldrig levet,
som klog på det er blevet,
han først ei havde kiær!
fra arilds-tid herinde
vi elsked “liv og fred”
ja hos vor danne-kvinde
vi elsked kiærlighed,
så, er det livets gåde,
den sikkert bedst vil råde,
fuldvoxne dannemand!
ja, du est nær forhånden,
du blide solskins-dag!
jeg alt dig seer i ånden
forgylde danmarks flag,
og kaste dine stråler
på alt hvad lyset tåler,
mod alt hvad lyset skyer!
ja, brage bænke-pryder!
jeg øiner dig i soer,
når klart du det udtyder,
hvad der er stort i nord,
hvad der er danmark givet,
hvad der er godt for livet,
og klogt for askurs æt!
et lys sig da udbreder,
som trindt i mark og skov
om liv og sandhed freder,
forklarer friheds lov,
som idræt, ord og tanker
kun holder så i skranker,
at frihed kan beståe!
for dannemandens øie
oplade sig da brat
de gamle kæmpe-høie,
med mangen jordlagt skat,
og af hvad nu man spilder
udspringe hielpe-kilder,
som ingen drømde om!
da skal man freden fatte,
som livets sommer-veir,
da skal man kæmpen skatte,
som drog for den sit sværd,
ei alt i fred-leer forme,
men vælge livets storme
for gravens stille ro!
da skal man forskjel kiende
på soel-skin og på lyn,
skiøndt begge de kan brænde
og skabe klare syn;
thi, som fornuften giver,
det ene lys opliver,
det andet slåer ihjel!
jeg skimter i det fjerne
og dig, hvor høit du boer,
som fødtes til at værne
om gudhjem i vort nord,
dig, gjallar-hornets eier!
hvem loke lurendreier
må lade brysing-men!
den gamle gude-kiender,
han såe det førend vi,
du skabtes ei med hænder,
men fødtes af de ni:
af muserne fra tempe
og nordens gamle kæmpe,
med danmarks hjerte-skjold!
du fra dig hundred mile
kan see på hver en leed,
o, hvor må du ei smile
ad vor kortsynethed,
vi for os see kun hånden,
og tage den for ånden,
som råder gjallar-horn!
i dine lyse dage
man for et æventyr
skal fristes til at tage
hvad dog er sandhed dyr:
at vi har sanket gloser
og stoppet dem i poser
og kaldt dem mimers brønd!
hvor kan det troes i norden,
når livets bølge-gang
fra slægt til slægt på jorden
i råd og dåd og sang,
ja virkninger og kræfter
er hvad man spørger efter,
og lærer at forståe!
men i de soelskins-dage
før ragna-rokesrogna-rokes nat,
når øiet seer tilbage,
det kiendes dog fuldbrat,
at i den årle morgen,
mens fredrik sad på borgen,
vi dagnings-skiæret såe!
ja skyen seer jeg gløde,
hvor soel mod nord opståer,
vist til en morgen-røde
i fredriks gylden-år,
så dagen alt begynder
oplysningens velynder
at krone med sit guld!
for fugle-sang i skove
man klaged alt enstund,
man kunde sødt ei sove
som før ved belt og sund,
så, er ei solen oppe,
vil brat dog bøge-toppe
nok lysne i dens glands!
ja, siden hjarnes dage
der sang om fredegod,
på marken aldrig mage
til skjalde-chor opstod,
som det der mangetunget
har frederik besunget
halvtredsindstyve år!
gik med de konge-skjalde
jeg mange år i lag,
da tør jeg også kalde
kong fredrik atter-dag;
thi rimed det sig ikke,
da var kun værd en strikke
det hele skjalde-chor!
ja, skred ei natten sorte,
og nærmed sig ei dag:
skin-faxe vore porte
med gyldent hoved-lag,
hvortil har det da kimet!
hvorom har vi da rimet
i draperne omkap!
dog, at om vores frode
al skjalde-roes var sand:
fra thårup og fra tode
til efter ingemann,
derom tør jeg nok mene,
sig stemmerne forene,
derom gåer syn for sagn!
var det ei sandt, vi meldte,
at fredriks konge-vånd
med guder og med helte
opvakde nordens ånd,
hvad løste da vor tunge,
hvad lærde os at sjunge
i nørre-ledens ånd!
og tør vel nogen sige,
den ånd på mark og fjeld
ei styrker lysets rige,
men ståer i pagt med hel!
hvormeget drog med styrke
ei alt fra mulm og mørke
den frem til dagens lys!
var det blot old-tids skrifter,
som nu kom for en dag,
var kun af dens bedrifter
vor sang et efter-brag,
fandt ei hvad dybt i hjerte
end vækker fryd og smerte
i den sit liv-udtryk!
frem sprang, som kæmper ranke
i lysegrønne vang,
hver ædel nordisk tanke
i danmarks skjalde-sang,
og hver en ædel tone
fandt gjenlyd på en throne:
i dane-kongens bryst!
var det kun aften-røde,
ei skjær af nyfødt dag,
da ære med de døde,
men vee det folke-vrag,
som heller gik tilgrunde,
end toned nogenlunde
sit gamle konge-flag!
dog, bort med tanker mørke!
langt andet varslet blev,
da thor idrog sin styrke
og holmgangs-kredsen skrev,
da heimdal stod mod loke
i skjaldskabs ragnaroke
og stilled freias gråd!
ja, hos kong fredriks fugle,
der sang med vinge-slag,
som alt det over thule
var høilys sommer-dag,
der var et tone-møde,
af levende og døde,
som i et gylden-år!
af urdas tone-kilde
udsprang i samlet strøm
de stærke med de milde:
en hård, en anden øm,
en klar som guld og ravet,
en dunkeldyb som havet,
en høi som ørnens vei!
de sært hinanden krydsed,
de stridt ei sielden klang,
den fælleds moder kyssed
dog alle i en sang,
og smeltede med gammen
på hendes læber sammen
til fader-kongens priis!
de loved hende glæde,
de priste hendes held,
med deiligt dronning-sæde
ved morgen-rødens væld,
og med et kronet hjerte,
som under fryd og smerte
blev til et konge-speil!
så vox da op, du spæde,
til helte-dåd i vår!
og bliv til daners glæde
et fredens gylden-år,
for gamle og for unge,
i hjerte og på tunge
i lund og høie-loft!
ja, i din middel-alder
du krone, gud for alt,
den ætmand god af balder,
som blev til styret kaldt
i gamle faders dage,
fuldmange år tilbage,
med fredegodes navn!
ja lad, o gud! opklare
en dag, et gylden-år,
som ret kan åbenbare,
med nordens gode kår
det danske hjertes fylde
til grå-hår at forgylde
hos kongen og hans folk!
n. f. s. grundtvig.

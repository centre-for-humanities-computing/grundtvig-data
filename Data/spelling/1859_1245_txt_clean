(n. f. s. grundtvig).
man har råbt sig hæs på, at efter danmarks riges grundlov skulde folke-kirkens forfatning bestemmes ved lov, og at, hvad kar den end skulde giøres i, måtte forfatningen dog idetmindste give folke-kirken samme ret som alle andre troes-samfund har: selv at bestemme sin lære og gudsdyrkelse, og selv at kunne udelukke af sig hvem den ikke vil vedkiende sig; men uheldigviis for hierarkerne kan nu netop dette krav slet ikke opfyldes, når kongen og folket skal kunne være tjent med folke-kirken. da nemlig kongen efter grund-loven skal være medlem af folke-kirken, så kan denne umuelig fåe ret til at udelukke hvem den vil deraf, da det vilde indslutte ret til at udelukke kongen og derved giøre ham udygtig til regieringen, ligesom når paverne fordum bansatte konger og fyrster og løste undersåtterne fra deres troskabs-eed. det andet er ligesom dette, eller endnu værre, thi da kongen skal høre til folke-kirken, og en folke-kirke kun kan være nyttig og  fortjene at vedligeholdes på almeenhedens bekostning, når den langt overveiende deel af folket godvillig befinder sig deri og betjener sig deraf, så var det jo splittergalt og selvmodsigende at overlade det til et mindretal, og egenlig til den såkaldte geistlighed, at foreskrive kongen og folket en vis stillestående lærdom og eensformig gudsdyrkelse.
det er altså klart, at skulde folke-kirken, ligesom den gamle stats-kirke, giælde for et troes-samfund og være en tvangs-indretning, da måtte lovgivningen for den fremdeles uindskrænket tilkomme kongen og rigsdagen, og enhver bestemmelse enten om lærdom og gudsdyrkelse eller en udelukkelse måtte skee ved lov af kongen og rigsdagen, ligesom i enevoldsmagtens tid af kongen alene. da det nu imidlertid villig må indrømmes, at ligesålidt kongen og rigsdagen, som kongen med sit statsråd, duer til hjemmel for en forsvarlig tro og gudsdyrkelse, så følger deraf ingenlunde, som man har sagt, at geistligheden eller et blandet kirkeråd må due dertil, men kun, at, hvis man ingen folke-kirke vil have uden under skikkelse af hvad den hverken nu er eller i sandhed og virkelighed kan være: et troes-samfund, da må man fornuftigviis, som søren kierkegård rådte til, ophæve folke-kirken og give præsterne pension; men at vil man derimod nøies med en folke-kirke, som et huusråd til folkets gudelige oplysning og opbyggelse, da må man give folke-kirken så fri en forfatning, at den langt overveiende deel af folket godvillig kan befinde sig deri  og betjene sig deraf, og så folke-kirkens præster kan giælde for sandheds-vidner, som de jo dog, når man skal have gavn af dem, må giælde for, og det er mit råd, ikke blot idag, men alt i femogtyve år, som man kan see af min lille bog om “den danske statskirke” upartisk betragtet (1834).
det følger nu af sig selv, at der skriges mod dette mit råd, af alle dem, der vil redde enten lidt eller meget af hierarkiet, eller, for at tale bredt dansk, redde lidt eller meget af det verdslige hold på folkets tro og samvittighed, som paverne, og efter dem de protestantiske fyrster, indbildt sig at have ved en påtvunget lærdom og en aftvunget bekiendelse og gudstieneste; thi ligesom dette verdslige hold, der dog egenlig kun er et verdsligt åg på folkets tro og samvittighed, igrunden er opgivet ved religions-friheden, således bortfalder unægtelig den sidste levning deraf, når den tvungne stats-kirke forvandles til en fri folke-kirke, der kun giør krav på i sin heelhed åndelig og hjertelig at tilfredsstille hele folkets gudelige tarv og trang. at nemlig alle de præster og skriftkloge, som meer eller mindre ønsker at troes på, som christi eller den helligånds statholdere og som mæglere mellem gud og mennesket, anseer det for en ødelæggelsens vederstyggelighed, når ikke blot udgangen af folke-kirken, men også opholdet i den er en fri sag, så hele deres myndighed og hele deres velfærd kommer til at beroe på deres åndelige kraft og virksomhed, det er så begribeligt og  så nødvendigt, at vi strax skal indrømme, det er meget sandt, at den keiserlige statskirke, såvelsom den pavelige kirkestat, den arbeider vi på at nedbryde, så der ikke skal findes steen på steen.
hvad derimod er meget urimeligt, ligeså latterligt som sørgeligt, det er, når også præster og skriftkloge, som bekiender sig til den tro, at de hverken er eller må ville være troens og samvittighedens herrer, men guds og menighedens tjenere for sandheds skyld, og at vi, hvem der så end blev lovgivere i folke-kirken, aldrig kunde eller vilde føre anden lærdom eller fremme en anden gudsdyrkelse end den, der efter vores egen overbeviisning er den sande; når også de fraråder og modsætter sig lærdommens og gudsdyrkelsens frihed i folke-kirken, ja, erklærer endog stundum, at i en sådan confessionsløs (bekiendelsesfri) kirke kunde de ikke med frelst samvittighed være lærere. dette, at de nok med frelst samvittighed kan være lærere og sandheds-vidner i en tvungen stats-kirke, hvor de har giort eed på at føre en vis bestemt lærdom, og lønnes for at giøre det, men kan ikke med frelst samvittighed være lærere i en fri folke-kirke, hvor de kun lønnes for at lære og virke efter deres egen bedste overbeviisning, det er jo dog så bagvendt, så meningsløst og selvmodsigende, at man må undres over, at nogen betænksom, endsige nogen oplyst mand kan fåe det over sine læber. allermindst skulde man tænke, det var mueligt nu i danmark, hvor vi alle veed, at selv længe før den tvungne stats-kirke blev ved religions-friheden og sognebåndets løs ning erklæret for en fri folke-kirke, var den i henseende til tro og lærdom aldeles opløst, så den i det hele end ikke havde skin af nogen fælles bekiendelse, endsige af den bekiendelse, som kirkeloven krævede, der meget mere, som mit exempel klarlig viser, var hartad udelukt, så man skulde dog tænke, at vi bedre kunde være lærere i en confessionsløs folke-kirke, hvori vores bekiendelse havde samme frihed, som enhver anden, end i en i virkeligheden ligeså confessionsløs stats-kirke, hvori vores bekiendelse vel efter bogstaven havde eneret, men i virkeligheden ene savnede den frihed, de modsatte bekiendelser havde. såmange, som har den uforanderlige christne bekiendelse tilfælles med mig, må dog kunne forståe, at om vi end havde de lyseste udsigter til, at vores bekiendelse både blev den eneste lovlige i folke-kirken, og blev virkelig igien hele folke-kirken påtvunget, så vilde vi dog hverken have mindste rimeligt håb om, at det kunde vare, eller have mindste åndelig vinding eller christelig glæde af det falske og tomme skin, som enhver aftvunget eller påtvunget bekiendelse er, men vilde tvertimod kun have uberegnelig åndeligt tab og hjertelig bedrøvelse deraf, da vort christelige vidnesbyrd derved blev langt mindre troværdigt og guds gierning i menigheden langt mindre kiendelig, og, var vi selv skyld i, at dette gøgleri med christeligt skin blev fornyet, da vilde vi i tilgift have et samvittigheds-nag, der berøvede os al frimodighed til embeds-gierningen. når derfor selv mine christne venner mellem præsterne siger: vi har nu, da sognebåndet er løst, ud sigt til al den frihed, som vi behøver, og, skiøndt vi ikke har synderligt imod, at også de andre fåer den frihed, de trænger til, så seer vi dog ingen grund til at giøre os livet surt for at skaffe dem den frihed, som staten neppe vil give dem, og som de end ikke selv synes at savne eller begiære; da er det ikke blot så ukiærlig og ufolkelig, men også så uchristelig tænkt og sagt, at om jeg også skulde komme til at ståe ligeså ene 1860, som jeg stod 1810, så måtte jeg dog uden al forbeholdenhed udtale denne min fulde og faste overbeviisning i de tydeligste og meest utvetydige ord, jeg kan finde og sammenføie. jo ældre jeg nemlig bliver, des klarere ståer det for mig, at mit christelige ærinde i min kreds er ret egenlig af yderste evne at klare det både for venner og fiender, at den sande christendom, langtfra at ståe i forbund med nogensomhelst åndelig trældom- og samvittigheds-tvang, eller med nogetsomhelst hykleri, dølgsmål eller skuespilvæsen, ikke blot kan tåle al menneskelig frihed såvelsom al menneskelig oplysning, men kræver dem, og kan kun trives, kan kun virke med sin fulde kraft og sees i sin glands, hvor dens fiender har samme frihed, som den, til at giøre sig åndelig giældende.
jeg veed nok, man kan og vil svare: velan! da vi nu har religions-frihed, så kan det jo skee på to måder, enten derved, at du, med de få eller mange, som vil følge dig, træder ud af folke-kirken, som da både vil beholde og sikkert bruge sin frihed til at bestride hvad du kalder christendom, eller også at de, som ikke kan eller vil følge  vor uforanderlige christne bekiendelse, kan frit træde ud, så folke-kirken bliver et virkelig christent troes-samfund, et virkeligt fløi af den hellige, almindelige kirke.
meget rigtig, svarer jeg, det har jeg længe seet og sagt mig selv, men da vi alle veed, at mængden af præster og skriftkloge aldrig gåer ud af folke-kirken, uden de kan fåe hvad de kalder kirkegodset eller de visse levebrød med, og da folke-kirken, efterat have mistet både levebrødene og ventelig den største deel af folket, neppe vilde friste nogen til at blive i den blot for præste-edens skyld, som da i alt fald var overflødig, og for alterbogens skyld, som man jo, uden at begåe ran, godt, når man gik ud, kunde tage med sig, så vilde det kun være på skrømt, om jeg trøstede mig ved det, og det er da som jeg har sagt, at når jeg måtte opgive håbet om præste-frihed i folke-kirken, så måtte jeg gåe ud, og, da jeg er blevet så gammel, skynde mig at gåe ud, før jeg sank i graven.
vil nu mine kyndinger sammenligne min personlige stilling for øieblikket med min stilling for tredive år siden, da jeg ikke blot havde opgivet mit levebrød i stats-kirken uden pension, men var hvad man kalder aldeles hjelpeløs, og bad dog bønlig majestæten kun om tilladelse til med dem, der vilde følge mig, at træde ud af stats-kirken, da må man vel troe, jeg nok kunde have mod og sind til at byde levebrødet og stats-kirken farvel, nu da kirkedøren ståer på vid gavl, og jeg ikke har mindste grund til at bekymres for føden og  klæden, det par år eller uger, jeg endnu kan have tilbage, så at når jeg alligevel udsætter det til det yderste og stræber med al flid at undgåe det, da kan det kun være, fordi at, ligeså vis som jeg er på præstefrihedens christelige nødvendighed, ligeså vis er jeg på, at, efter omstændighederne, vilde den christne menighed være langt bedre tjent med, at præste-friheden blev givet inde i folke-kirken, end at den blev taget udenfor. da imidlertid den herre, som jeg tjener, ligeså lidt vil have sit rige begunstiget på verdens-rigernes bekostning, som han vil have sit rige af denne verden, så turde jeg dog ikke, selv for hans folks og riges skyld, forlange eller vente den præste-frihed i vor folke-kirke, der vel, selvtagen, alt længe har fundet sted, men som dog i alle stats-kirker har været nægtet, og ophæver såvel det statskirkelige som det kirkestatslige begreb, såvel det keiserlige som det pavelige statholderskab i christus-riget, når det ikke stod klart for mig, at den fri folke-kirke vil være vort borgerlige selskab med konge og folk langt gavnligere end stats-kirken i sine bedste dage har været dem, og vil herefter være ligeså gavnlig, som den forfaldne, uopreiselige stats-kirkes uglebillede vilde være dem skadeligt. hvadsomhelst man nemlig nu vilde giøre til ufravigelig rettesnor for lærdommen i vor folke-kirke, som, efter grundloven, har slet intet bestemt uden det tomme, aldeles ustatskirkelige og ukirkehistoriske navn: evangelisk-luthersk, så veed vi alle, det vilde være et dødt bogstav, så at selv biskop mynster, mens vor lutherske stats- kirke endnu stod med kongeloven på papiret, ei turde andet end foreslåe lære-frihed, der endog skulde gåe så vidt, at præsten skulde have lov til ved dåben og nadveren at fralægge sig alt ansvar for hvad han på befaling læste op af alterbogen, så at i denne eensformige oplæsning og i alle muelige bånd på ånds-livets yttringer, med uforanderlige psalmebøger, ufravigelige texter, lærebøger, læsetimer med confirmander og opstillinger på kirkegulvet, deri og i den uforandrede præste-eed, som man dog skulde have lov til at bryde ustraffet, deri skulde den statskirkelige eenhed og det reent lutherske og almeenchristelige præg beståe. hvad skade kongen og folket vilde have af en sådan stats-kirke, er man vel endnu sædvanlig for åndsfattig til at fatte, men hvad gavn de kunde have deraf, skal vist heller intet menneske kunne sige, og hvilken byrde og skam den vilde være, hvilken byrde for alle dem, der skulde hylde og betale den, og hvilken uslukkelig skam for dem, der lod sig leie til at tjene i den, det kan og det vil hele verden see. og nu, da vi har religions-frihed, så den, der lærer imod sin overbeviisning eller bryder sin eed, har slet intet at undskylde sig med, nu, da den fri presse har opladt verdens øine for den “officielle christendoms” klare uchristelighed, hvad for præster, hvad for en stats-kirke vilde man nu fåe, når man stræbde at giøre sådan en af vor fri folke-kirke, enten efter det mynsterske mønster, eller med endnu mere selv-modsigelse og endnu flere ligeså unyttige som trykkende bånd i alle ender? hvilken statsmand  må ikke indsee, at hvad end tilfældet har været og vilde være under andre omstændigheder, så er der nu og herefter intet fornuftigt at giøre ved folke-kirken, uden eet af to: enten reent at ophæve den og, som napoleon sagde, at indsætte “beskyttelse af alle confessioner” i kronings-eden, istedenfor det gamle “udryddelse af alle kiætterier”, eller i folke-kirken at løse præsternes tungebånd tilligemed kirkegængernes sognebånd, da man ellers bygger på en skummel grav-kirke, som ikke blot de christne men alle levende mennesker måtte skye, og som folket snart, om aldrig for andet, så for den unyttige bekostnings skyld, vilde ønske langt borte. jo mere almindelig nemlig den oplysning bliver, at vil man agtes for et sandheds-vidne, da må man først og fremmerst vise sig som en ærlig og samvittighedsfuld mand, og at vil man have sin tale troet, må man først og fremmerst holde sin mund fri og ikke for nogen priis leie den ud enten til keiser eller pave; jo almindeligere og jo klarere denne menneskelige børnelærdom bliver, des umueligere bliver åbenbar en stats-kirke med tvunget lærdom og gudsdyrkelse, eller med tvetungede præster, som kan have mindste sand høiagtelse hos et folk og levende indflydelse på dets tro og samvittighed, og des umueligere bliver det for andre end kiødhoveder, rænkesmede og plageånder, at føre ordet i sådanne tugthuse.
lægger vi hertil, at ligesom der hos os altid var en dyb følelse af christi evangeliums venlige forhold til vor folkelighed, således har nu denne følelse klaret sig til indsigt i den uopløselige sammen hæng mellem christen-livet og folke-livet, da seer man først ret, hvilken ubodelig skade det vilde være for danmarks rige, dansken og danskheden, hvis evangeliets fri og levende forkyndelse skulde nødes til at forlade den såkaldte “folke-kirke”, thi da vilde netop vor folkelighed snart bringe den såkaldte folke-kirke til fortvivlelse, forurolige hele det borgerlige selskab og sætte regiering og rigsdag i høieste forlegenhed. selv denne betragtning måtte og vilde vistnok ikke forhindre de folkelige christne fra at træde ud, når deres christelige tro og kaldelse krævede det, men den må dog giøre os det store skridt med uberegnelige følger dobbelt betænkeligt, og jo mere jeg i en række af år, med øiet fæstet på det virkelige menneske-liv, dets natur-love og historiske udvikling, overveiede spørgsmålet, des klarere blev det mig, at jeg ligeså fuldt på christen-folkets, som på dansker-folkets, ligeså fuldt på christi riges, som på danmarks riges vegne, måtte ønske udtrædelsen undgået, eller dog forsinket til henimod verdens ende, og da jeg forudsåe, at dette kunde og vilde skee, når vores til en fri folke-kirke forvandlede tvangs-kirke virkelig kom til at svare til sit ny navn og sin ny stilling, så arbeidede og arbeider jeg ufortrøden derpå. selv førend vi havde religions-frihed, arbeidede jeg, i håb herom, på sognebåndets løsning, og nu, da religions-friheden har åndelig tilintetgiort tvangs-kirken, og nu da sognebåndets løsning har giort den før utålelige præste-frihed i alle måder følgelig og ønskelig,  nu arbeider jeg for den, med et håb, der vilde være endnu langt lysere end i hine mørke dage, når ikke min løbebane var sit mål så nær, og må dog nåe til præste-friheden, når jeg med en god samvittighed skal kunne lægge min vandringsstav og mine been i den danske folke-kirke. selv så yderlig, som jeg i denne henseende har vovet mig, så vi har alt i ti år havt religions-frihed og jeg nærmer mig stærkt de “fire snese” år, som moses kalder det yderste mål for vor livskraft, uden at giøre mine til kæmpeskridtet, der dog i tredive år stod mig for øie, så yderlig turde jeg aldrig vovet mig, når jeg ikke havde seet de store, hardtad uovervindelige vanskeligheder, en christelig frimenighed udenfor folke-kirken netop hos os vilde have at overvinde, når den virkelig med æren skulde svare til sit mageløs store og gode navn.
ja, christendommen med sandhedens ånd har intet at dølge, men alt at åbenbare, så det skal slet ikke forties, at christi menighed hos os, som en fange, ikke blot født i fængsel, men gammel vant til at betragte fængselet som sit åndelige fæderneland, er så ubekiendt med den christelige frihed, og så forvænt under den lange trældom, at man hverken tør vente, den strax skulde skatte friheden efter sit værd eller undgåe dens misbrug, så at en hensigtsmæssig opdragelse til frihed må nødvendig tjene den langt bedre end halsbrækkende spring dertil. vel troer jeg ikke, at danske christne vilde misbruge den kirkelige frihed mere end de misbruge sogne båndets løsning, eller end det danske folk har misbrugt sin borgerlige frihed, og det veed man, er ubetydeligt, men desmere måtte man være bange for, at de, af frygt både for frihedens misbrug og for dens ansvar, vilde friste præsterne til pavelig at tage ansvaret på sig og tage herredømmet til sig, hvorved det sidste måtte blive værre end det første. vistnok skulde det lys, som nu er opgået over det christelige forhold, både mellem troen og skriften og mellem menigheden og dens tjenere, bevare os på begge sider fra den store fristelse, men enhver christelig frimenighed i modsætning til en stats-kirke vil dog mere eller mindre bukke under for den store fristelse til at give sig skin af den christelige fuldkommenhed, som den vel umuelig kan have, men som dog den modsatte stats-kirke med ubøielig strænghed vil kræve af den, og dette skin af christelig fuldkommenhed kan, efter livets natur-love, som al erfaring stadfæster, kun vindes på frihedens og på livets, grund-ærlighedens og ydmyghedens bekostning.
men selv når denne fare blev lykkelig overstået, så er der en anden langt mindre iøinefaldende, men derfor igrunden frygteligere, thi det er en fare, som reiser sig af det inderlige forhold mellem forældre og børn. selv da, når man tænker sig frimenighedens grund-slægt så ærlig og troesenig, som det efter omstændighederne vel er mueligt, så tør man nemlig, især med hensyn på de gruelig blandede ægteskaber, aldrig vente andet, end at der allerede i den næste slægt vil findes endeel af børnene, som, enten for stedse eller dog til en  tid, vender troes-livet ryggen, og når da naturlig kiærlighed, ære og skam, og alt hvad dertil hører, på begge sider hindrer den kirkelige skilsmisse, som skulde indtræde, da begynder med det samme den gamle sagte men sikkre udartning, som ødelagde de apostoliske menigheder, og talen kunde da slet ikke være om levende fremskridt, som dog fra nu af hos herrens menighed hører til dagens orden.
her seer vi frihedens og ærlighedens og dermed det fremskridende christelige menigheds-livs fare udenfor folke-kirken, og skiøndt det vilde være dansker-folket langt meer end christen-folket, der ved den uvenlige skilsmisse vilde tabe midlerne til fremgang i sand menneskelig udvikling og oplysning, så er dog vexel-virkningen her så giennemgribende, og den levende deeltagelse i alt menneskeligt er os så uundværlig til at vinde den rette klarhed, at frimenigheden i sin skæve stilling til staten og dens kirke, vilde have meget ondt ved at løse sin opgave til fælles bedste.
dette kan vel være nok til at vise, at ingen nødigere end jeg kan råde de christne til udtrædelse, endsige da selv gåe i spidsen, men derfor kan jeg dog umuelig slåe mig til ro med en stilling i folke-kirken, som jeg seer, er aldeles uforenelig med menigheds-livets udvikling til bevidsthed og frugtbare fremskridt henad sit høie mål, thi det fortløbende mirakel, som vistnok udkrævedes til at overvinde alle vanskelighederne ved frimenighedens tilbagetrukne stilling, kan aldrig være så stort, at  jeg jo turde vente det af vorherre, når udtrædelsen var uundgåelig, mens derimod den virkelige umulighed af at benytte sin frihed i en bundet stilling ei kan tænkes hævet ved noget andet mirakel end det, hvorved båndene briste, altså ved det mirakel, om man vil kalde det så, som jeg endnu venter på, nemlig folke-kirkens virkelige frigiørelse.
at nu en sådan frigiørelse må støde på mange hindringer, hos en slægt, der, så at sige, er født med den tanke, at tro og gudsdyrkelse ståer og falder med statskirkelig tvang, og som endnu for en stor deel med sandhed siger om sig selv, at når de ikke var nødt til det, lod de sig hverken vie af nogen præst, eller lod deres børn døbe, det er jo begribeligt nok; thi vel skulde man tænke, at en sådan slægt, der igrunden ønskede alle præster og al kirkelighed pokker i vold, måtte ansee det for det næstbedste, når stillingen i folke-kirken blev så fri, at de midt i den var fri for at lade sig vie og at lade deres børn døbe, når det tækkedes dem; men deels vil præsterne, som har indtægt af brudevielser og barnedåb, netop når de har samme betragtning, finde friheden aldeles utålelig, og deels vil kvinderne, som i regelen altid beholder lidt forkiærlighed for gamle kirkeskikke, men giør kun regning på vantroe kiærester og ægtemænd, grue ved tanken om, at mandfolkene ikke længer skulde være tvungne til at lade sig vie og at lade deres børn døbe. når imidlertid religions-friheden først er givet så fuldstændig, som hos os, og sognebåndet derhos er løst, da er ævret opgivet, og da er  det et meget rimeligt håb, at både præsterne og kvinderne nok vil forlige sig med en tingenes orden, hvorunder præsterne både kan præke, døbe og vie omtrent, som de selv vil, og hvorunder selv de vantroeste mænd ei synderlig kan fristes til at forlade folke-kirken, eller til at unddrage sig de sædvanlige kirkeskikke. således har vi jo seet i mange år, at selv de vantroeste mænd meget godt har fundet sig i at lade sig vie, endogså midt for alteret, når det skedte af en præst, der, ligesom de selv, kaldte alterbogens formular gammelt papisteri, og at lade deres børn døbe og confirmere, når det var hos en præst, der enten reent sprang dåbspagten over, eller behandlede dog det hele som en død formular, og talde smukke, fornuftige ord om den huuslige lyksalighed og om den slibrige bane fra vuggen til graven, og vi har jo hørt præster og professorer løfte både lære-friheden og den liturgiske frihed midt i stats-kirken til skyerne, som det eneste, der kunde giøre en sådan indretning tålelig og forholdsviis gavnlig, og denne tilstand var dog vel ikke bedre, fordi den var ulovlig, og, uden sognebåndets løsning, var de christne utålelig! har da nu de meer eller mindre vantroe eller rationalistiske eller calvinistiske præster og kirkegængere med eet fået en så umådelig lyst til at lænkebindes til de gamle lærebøger og formularer, eller venter de endnu på leilighed til at fåe begge dele giort om efter deres hoved, og derved tvinge de gammeldags christne til enten at frafalde troen eller forlade folke-kirken? det første er jo dog umueligt, hvad præsterne angåer,  thi selv når de beholdt den mynsterske frihed til åbenbar at modsige sig selv på prækestolen og for alteret, og frihed til at nedrive alterbogen, når de kun tilsyneladende fulgde den, og frihed til at lære tvertimod de symbolske bøger, når de kun svor på dem; så kan dog hvert fornuftigt menneske indsee, at det kan herefter, i religions-frihedens dage, intet skikkeligt menneske være bekiendt. det sidste derimod trøster vistnok enkelte sig med over øieblikkets pinagtighed, men selv om det kirkeråddelvis fremhævet i a, der nys faldt igiennem, var kommet på benene, så vilde dog forventningen vist for en lang tid blevet skuffet, thi vel kunde man ved et sådant kirkeråd nemt drevet mig og alle ligesindede ud, men man vilde udentvivl netop derved fundet sig nødt til strengt at holde på det orthodoxe skin.
jeg kan derfor virkelig ikke see rettere, end at det må være netop hvad man kalder “de hellige” præster, og deriblandt endeel af mine præstevenner, der holder fast på hvert ord i den gamle præste-eed, som de dog veed, har alt længe været død og magtesløs, og holder strengt på hvert ord i alterbogen, som de ikke engang selv kan og vil følge strengt, og det er, hvad jeg høilig måtte laste, om det end ikke, som jeg troer, var for øieblikket den største hindring for folke-kirkens frigiørelse.
efterat nemlig sognebåndet er løst, og psalme-friheden kan ansees for så godt som givet, da er det hovedsagen, at præste-eden i åndelig henseende læmpes således, at præsterne derved kun forpligtes til at lære overeensstemmende med den hellige skrift efter deres bedste overbeviisning, og  at forvalte sacramenterne sømmelig efter deres bedste overbeviisning om herrens indstiftelse. en sådan præste-eed vil give regieringen al den sikkerhed for præste-embedets værdige førelse, som en eed kan give, og dog vilde den intet bånd pålægge, som kunde besvære et veltænkende menneskes samvittighed, eller som kunde hindre ham fra at tale, som han troede. at jeg nu kalder denne præste-frihed den hoved-frihed, der må gives i folke-kirken, når christendommen skal kunne trives deri, det er hvad mine præstevenner, langtfra at bifalde, har ondt ved at tilgive mig, da det synes dem soleklart, at til denne frihed trænger vi, som i det hele er vel fornøiede både med den augsburgske confession og med den gamle alterbog, i så ubetydelig en grad, at det neppe er værdt at nævne, medens vi trænger høilig til at fåe sognebåndet løst for sognepræsternes, ligesom det er løst for sognefolkenes vedkommende, så vi ikke behøver at døbe eller confirmere, at vie, eller at betjene andre med det hellige, end dem, vi efter vor samvittighed tør betragte som medtroende, og det er ganske rigtigt, at denne frihed, som de andre præster neppe føle synderlig lyst eller trang til, den kan vi i længden slet ikke undvære. min synsmåde er imidlertid den, at for at have en reen fod at ståe på, måe vi først søge den frihed, som alle folke-kirkens præster, og de ærligste og sandrueste meest trænge til, og først, når den er vundet, lade staten afgiøre med sig selv, om den vil unde de strengt christelige præster og menigheder den frihed, de især trænger til, og må nød vendig søge udenfor, når den i folke-kirken nægtes dem. det ståer desuden således for mig, at når øvrigheden og lovgivningen først vitterlig har bestemt sig for en fri folke-kirke, da lade de sig let bevæge til at løse alle de gamle bånd, der forhindrer en ny tingenes orden, hvorved fri menigheder træde istedenfor kirkesogne, og blive istand til at kappes om prisen for folkelig dannelses og oplysnings fremme. det følger nemlig af sig selv, at når man, ved at forvandle den tvungne stats-kirke til en fri folke-kirke, vil opnåe det store øiemed, at beholde omtrent hele folket frivillig i sin kirke, hvor man råder for præsternes dannelse, har dem på en god måde på sin og folkets side, og har dem under sit særdeles opsyn, da giør man sig ikke mindste betænkelighed ved at giennemføre friheden, så den sætter sig selv sine lovlige grændser. dette skeer blandt andet derved, at når man har løst sognebåndet, da giver man også mindretallet i et kirkesogn lov til, uden skade for fleertallet, at benytte sognekirken, og, hvis de ingen præst i nærheden kan slutte sig til, da selv at holde sig en præst, som har opfyldt statens fordringer til folke-kirkens præster. når man giver bisperne i den fri folke-kirke den dem uundværlige frihed til at ordinere efter deres overbeviisning, følgelig også til at nægte ordinationen, hvor de ikke troer med god samvittighed at kunne meddele den, da giver man også alle candidater, som har nået den bestemte alder, lov til at lade sig ordinere af hvilken biskop i folke-kirken de dertil kan  formåe, og da er jeg vis på, at, idetmindste i danmark, vil både folket i langsommelig tid være vel fornøiet og staten være særdeles vel tjent med sin fri folke-kirke, og at de vil have ære af den, i samme grad, som man sørger for en folkeligdelvis fremhævet i a præste-dannelse, der, uden at tabe en passende sprog-kundskab og bog-lærdom af syne, dog først og sidst er beregnet på det virkelige liv og på den levende præste-syssel, med ordførelsen på modersmålet og med de alvorligste ting og tanker, som et menneske kan hellige sine år og evner.
om alt dette var vistnok langt mere at sige og skrive, men for dem, der ikke sætter menneske-livet, dets fri udvikling og fremskridende oplysning over alt andet, vil ingen fremstilling være tilfredsstillende, og for frihedens og oplysningens venner vil det vist være klart, at det er ikke nogen bestående herlighed, jeg vil forstyrre, men er en grændseløs forvirring, jeg vilde have afløst med en ny tingenes orden, der på een gang lod både det christelige og det folkelige skee ret, og vilde være almeenheden og enkeltmanden lige tjenlig, og at det kun er til fælles fordeel for alle fribårne sjæle, jeg vilde have levningerne af den gamle ånds-trældom udfeiede.

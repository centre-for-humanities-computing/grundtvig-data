mel. hvo veed hvor nær mig er min ende.
velsignet er den konges minde,
som elsked ret og miskundhed!
og mens århundreder henrinde,
med æren hviler han i fred.
o! miskundhed er livvagt god,
og sandhed thronens gyldne fod!
vort fædreland var, af guds nåde,
miskundelige kongers hjem,
som hjertet lod for spiret råde;
hensovet nys er en af dem!
o! miskundhed er livvagt god,
og sandhed thronens gyldne fod!
hensovet, frederik den sjette
er nu til sine fædre lagt;
det sande var for ham det rette,
ei bedre mand fik verdslig magt.
o! miskundhed er livvagt god,
og sandhed thronens gyldne fod!
hans kraft var vel hans ungdoms smykke,
dets ædelsteen dog miskundhed;
i kjærlighed han fandt sin lykke,
hans lov var ret, hans lyst var fred!
o! miskundhed er livvagt god,
og sandhed thronens gyldne fod!
som danmarks konge af guds nåde,
i tredive samfulde år,
på retfærds vei til rigets både
ham kronede de hvide hår!
o! miskundhed er livvagt god,
og sandhed thronens gyldne fod!
for konger sjelden tårer rinde
så varme og så mangefold,
velsignes skal den herres minde
på daners mark fra old til old
o! miskundhed er livvagt god,
og sandhed thronens gyldne fod!
som vidnesbyrd af ædle sjæle,
med tåreblik og dæmpet røst,
det være skal hans eftermæle:
“det rettes ven, de ringes trøst.”
o! miskundhed er livvagt god,
og sandhed thronens gyldne fod!
for gud er ingen mand retfærdig,
og dårlig støvets roes af dyd,
men miskundhed er nåden værdig,
og kjærlighed er engles fryd!
halleluja! vor gud er god,
hans miskundhed er livets flod!
halleluja! han kom til jorden,
som os forligde med vor gud!
halleluja! det kom til norden,
det himmelsøde julebud:
nu sandhed nåden tog i favn,
nu fred i jesu christi navn!
n. f. s. grundtvig.

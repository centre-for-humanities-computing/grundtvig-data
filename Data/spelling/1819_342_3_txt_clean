farvel! o, hvem kan dette ord udtale? 
                når toner i sin fylde det på jord!
                kun når guds børn i livets aften-svale
                det høre jubles ud af engle-chor;
                kun når de fare, alt som ordet lyder,
                de føle fuldelig hvad det betyder!
vi sige bedst farvel, når dybt vi sukke, 
                og svare så til vægten af vor gield;
                selv med et suk vist over barnets vugge
                udnynner engelen et ømt farvel,
                thi tåren må som honning-dug nedrinde
                på hjerte-grundens falmende kiærminde!
kun de som aldrig have faret ilde, 
                som, hvor de færdes, fare vel med gud,
                kun regnbue-strålerne fra lysets kilde,
                kun englene, som nådens sendebud,
                kun de kan smilende, med himmel-tunge,
                farvel! farvel! hinanden høit tilsiunge!
o, ven! o, vent da ei af mig at høre 
                det dybe ord, jeg ei udtale kan,
                 og endnu mindre lade pennen føre,
                som tunge-skyggens kolde færgemand;
                kun tårekvalt farvellet lidt betyder,
                og vand er tåre-perlen, når den flyder!
o, var hun vågen nu, mit hjertes broder! 
                hvis hjerte-suk var sang, hvis gråd var guld,
                o, var hun vågen nu, vor søde moder,
                ja, moder til så mangt et bedre kuld,
                som røber os i skin af sagas kierte,
                at hende låe en ædel steen på hjerte!
o, var hun vågen nu, den danne-kvinde, 
                som skiød ved arnen sig livsalig frem,
                og vinked med såmangen blå kiærminde
                skjold-ungen til sit underfulde hjem,
                ja, førde did ham under slør tilbage,
                hvor marken blomstrede om vinter-dage!
o, var hun vågen nu, hun sikkert vilde 
                tilhulke dig det ømmeste farvel,
                som kan udrisle af en hjerte-kilde,
                hvis liv og lyst er kun dens afkoms held,
                hvis bølge er en tåre fra det høie,
                neddryppet af en barne-engels øie!
men ak! hun sover under bøge-løvet, 
                som visnet skjuler hendes hvide bryst,
                at vække hende jeg omsonst har prøvet,
                skiøndt jeg med gråd opløftede min røst;
                utrøstet har det yderste jeg vovet
                hun sover, ak! som den der er hensovet!
ak! er det mueligt! trøstesløse tanke! 
                har børne-sorg i graven hende lagt!
                holdt virkelig det hjerte op at banke,
                som slog for støvets held i himmel-takt,                
                ak! er det brustet nu, det himling-øie,
                hvis liv og lyst var glandsen i det høie!
o, lod måskee af fordom jeg mig blænde, 
                o, skuffed mig det kiære moder-navn,
                så navnet er det eneste af hende
                som blev tilbage i vor fødestavn,
                da sorrigfuld hun over salten vove
                bortsvømmede engang fra danmarks skove!
o, drog måskee for hende at opsøge 
                man fordum skareviis fra norden ud,
                og plantede i syd de røde bøge.
                til tåre-minder over ottars brud!
                hvad heller foer hun over land og bølge
                som skjoldmøe selv med ledingstrop i følge!
o, er det så! o lever i det fjerne 
                vor hulde moder under slør i løn,
                o, vinkede hun med sin milde stjerne
                til syden ned sin kiære, yngste søn;
                da far, da flyv med kys i hendes arme!
                der bryder ud i blomst din bundne varme!
dog bie, o, bie! thi stjerner kan bedrage, 
                ja giøgle-glimt i luften lege tit,
                og skinnet let vort øie kan indtage,
                kun dunkelt hjertet skielner løst og frit,
                og i de dunkle, favre farve-bække
                der spille luft-æoner under dække!
o, bie, og hør et ord af bange broder! 
                han har vel ei et hjerte ømt som dit,
                men elsker trofast dog den fælleds moder,
                og såe i speilet hendes åsyn tit:
                i saga-speilet, som kan aldrig blænde,
                når ret for lyset vi kun rammen vende!
o, troe mig! ei med ebbe og med åge 
                vor bedste moder drog af landet ud,
                ei bort hun stævnede i anglers kåge;
                med lodbrogs sønner eller gamle knud;
                hun lever kun, hvor levende hun mindes,
                i danmark eller ingensteds hun findes!
hun drog ei ud med nogen kiæmpe-skare, 
                som skiæfted spyd for lyst med ask og bøg,
                hun hader vold og skyer gierne fare,
                kun nødig parres nattergal med høg,
                hun slog ei snekken løs for vind og vove,
                når nattergalen slog i grønne skove!
vel drog hun ud i oldtids fierne dage, 
                som vi i gåde-speilet skimte end,
                da vemodsfuld hun ledte om sin mage:
                om sin forfløine, faldne hjertensven;
                men rørt hun standsed, da om danmarks skove
                sig bøied, belted hendes hjerte-vove!
hun drog ei ud med flokke eller hære, 
                thi aldrig nænde hun for nogen priis
                sit havfru-belte grum at overskiære,
                ubodeligt var hende dets forliis,
                ei dårlig håbed hun sin ven at finde,
                ved vold at giøre på hans søde minde!
hun drog ei ud for lyst, og ei for trængsel, 
                men hvad hun savned i sit havfrue-skiød,
                hun oppebied med vemodig længsel
                til hende ånden det i tro indgiød,
                og da hun i sin hosbonds himmel-ånde
                fik håb til bod for sorgens dybe vånde!
hun drog ei ud, thi hvad sig end forandrer, 
                det ligge tungt på grund, det svømme let,
                af legemet dog hjertet ei udvandrer,
                undtagen i det sidste åndedræt,
                ja, selv når ånden stemmes, tungen stammer,
                det ømt sig krymper i det snævre kammer!
hun drog ei ud, den huustro danne-kvinde, 
                ei over marke-skiel, i heden-old,
                thi kun hun selv har giemt i kiærligt minde
                de førstefødte: humble, dan og skjold,
                og hjemme var hun jo, den fredegode,
                da marken rundt hun støvet bar af frode!
hun drog ei ud med svender og med knuder, 
                ja ikke selv med erik eiegod;
                når aften-røden maled kirkens ruder,
                hun hjemme baded sig i jordans flod,
                og når for alter-bord høi-messen toned,
                hun følde sødt sig med sin gud forsonet!
hun drog ei ud, thi var ei selv hun hjemme, 
                da hellig-knud hensov i hendes skiød,
                da bent, henrevet sødt af hendes stemme,
                nedsank i konge-smykke rosenrød,
                da rørt hun sang: o det er engle-gammen,
                når brødre så til himmels fare sammen!
hun drog ei ud med kiække valdemarer, 
                ja, ei engang med absolon på tog.
                hun hjemme korsed sig for hedning-skarer,
                og fældte tårer under dannebrog;
                i sæk og aske hun på båren segned,
                da abel rødmede, og erik blegned!
hun drog ei ud: hun låe som liig på båre, 
                som saga låe på saxos pergament,
                på kinden perlede en styrknet tåre,
                tillukt var øiet, men dog himmelvendt;
                man såe det grandt, hvor danmarks himmel gråned,
                da, som på hel, på freia læben blåned!
hun drog ei ud: ei bort fra kilde-vangen, 
                hun syndes død, men leved dog i løn,
                thi selv jo tonede hun klage-sangen,
                som sødt end rører hendes yngste søn:
                hun var her, thi i sommer-aftenstunden
                som nattergal hun slog i bøge-lunden!
hun drog ei ud i morten luthers dage, 
                hun drog ei ud i vores jevndøgns-nat,
                i luther-dagene hun vågned fage,
                i jevndøgns-natten hun indslumred mat;
                 men hjemme blev hun, vågen, og i slummer,
                i danmark er hun, om og død af kummer!
på båren dånet, låe i våben-huset 
                vor moder bleg, med barnet i sin arm;
                da livsens ånde over marken sused,
                hun vågned, hævede sig hiertevarm,
                gik ind i kirken under havfru-kåben,
                og bar med fryd sin bedste søn til dåben!
den søn opvoxde under kirkens vinger, 
                i tidens løb han blev og præstelærd,
                sig rakde, syndes det, hans tommel-finger
                alt efter grebet på hans faders sværd,
                og dannet var af moders liv hans tunge
                til davids psalmer sødelig at sjunge!
hun drog ei ud, sålænge sønnen trolig 
                i kirke-skolen sig til bogen holdt,
                om vinter-aftner, i sin enke-bolig,
                hun vel beklaged, at det blev så koldt,
                men vadmel dog, og sommersanket brænde,
                holdt blodet flydende i ham og hende!
hvad blev han til, vor gamle moders støtte! 
                hvor blev han af, den dannekvinde-søn!
                 har han sin stav fra marken måttet flytte,
                og skjule sig blandt klipperne i løn!
                hvad heller glemde tonen han fra oven,
                og tuder vildt med ulvene i skoven!
ak! har dan goddreng under vinters-hjerte 
                sin herkomst og sit moders-mål forgiæt,
                ak, da vor moder, sønderknust af smerte,
                udvandret er med sidste åndedræt;
                ak, da forgiæves lyder kun vor klage,
                hun kommer aldrig, aldrig meer tilbage!
dog nei, o, nei, forvildes og forføres 
                    det kan, som hver en dødelig, og dan,
                men holde op ved moders røst at røres,
                gåe hende kold forbi på gravens rand,
                det kan han ei, thi ånden er ham givet,
                som blomsten, kun i kraft af moders-livet!
ja, var det mueligt, kunde dan forhærdet 
                end drage ånde ved den sorte konst,
                og kalde trodselig på dommer-sværdet,
                da lytted rundt på jordens kreds omsonst
                man efter klagesang ved danas båre:
                udrundet var den sidste vemods-tåre!
o! toner da endnu en klage-stemme 
                på moders-målet, for vor moders kval,
                    o, da gik end hun dog ei dan ad glemme,
                og sank ei ned i dødens skygge-dal;
                da, skiøndt på båren hun er bleg neddånet,
                er hendes liv i sønnen dog forskånet!
hvor lyde suk, hvor tone klage-sange 
                for dana, dagmar, thyra dannebod!
                hvor, uden hist og her i danmarks vange:
                i havfru-borgen og ved bøgens rod!
                forstummede ei, midt i dagmars kvide,
                selv klippe-tungen under nørre-lide!
o her, kun her, hvor end på moders-målet 
                dog stundum løfter sig vor moders røst,
                trods lunge-soten, og trods morder-stålet,
                her mindet lever end i sønne-bryst!
                her sover, ak, sin kraft, sin krands berøvet,
                men dog ei død, vor moder under løvet!
o ven! o vent da aldrig hist at finde: 
                i alpers skiød, ved apenniners fod,
                din længsels moder og din sangs præstinde,
                den savnede, den sande dannebod!
                o bliv her, bliv! du kanst dog ei undvære
                din blanca, thorkild, alle dine kiære!
men ak! forgiæves løfter sig min stemme! 
                    hvor er min ven? o, hvor er blancas skjald!
                han er, jeg veed ei hvor, kun ikke hjemme,
                ei i kong frodes grønne bøge-hald!
                ak! medens jeg på klage-brevet staved,
                i stavnen foer min broder over havet!
forgiæves dog er ingen ting på jorden, 
                forgiæves lyder intet kiærligt ord,
                forgiæves et kiærmindeblad fra norden
                kan aldrig svømme i sesrumners spor,
                og afrodite skal min ven ei giække
                til at forlade signe-freias snekke!
så svøm kun blye, men trøstig over havet, 
                kiærminde-blad! som det vor moder bød!
                thi kun på følge-sedlen jeg har stavet,
                du selv udsprang jo af vor moders skiød,
                og finder venskab, hvor du finder tungen
                som af vor moders hjerte er udsprungen!
udsprunget, siger jeg, men ei løsrevet, 
                thi var den det, da var den stum og død,
                da var for den ei bladet meer end brevet:
                en boble kun i bogstav-bølgens skiød;
                den tunge, som kun hjertet kan besjæle,
                fra hjertet skilt, og mister flux sit mæle!
see, til en fjer af urda-svanens vinge, 
                jeg dig betroer på det vilde hav,
                den skal til reinald fuglekiær dig bringe,
                end før han ståer ved helgen-skarens grav:
                ved marmel-buerne til hines minde,
                som strømmeviis lod martyr-blodet rinde!
o, når og hvor du kommer ham for øie, 
                hvor tit han møder, finder dig igien:
                ved maros grav, på romas tåge-høie,
                da hils ham kiærligst, ikke fra sin ven,
                nei, fra den mark, hvis himmelblå kiærminde
                ved dig sig lægge vil ham sødt på sinde!
ja, møder du ham hos vaulunders broder, 
                som tegner jupiter, og hugger thor,
                da hils dem begge fra vor hulde moder:
                    fra maler-dronningen ved isse-fjord!
                    da lægger hjertet reinald vist i munden,
                hvad natter-galen slog kun på i lunden!
modtag da, ven! hvad jeg formåer at sende: 
                et venligt ord og et kiærminde-blad,
                det ord mig faldt i mund, det blad i hænde
                da i det brune bøge-løv jeg sad,
                og stirred på kiærminden, som du kiender:
                opskudt af moders sammenlagde hænder!
o, kunde jeg den blomster-busk omspænde 
                og sammenslynge til en brude-krands:
                til en guldbryllups-mindekrands for hende,
                hvis øie sænked sig i himmel-glands!
                o! gid jeg kunde det, og krandsen række 
                til dig, og til hver frænde af os begge!
da skulde levende vor moders minde 
                opkomme og opståe i alles bryst,
                med freias rosengjord os sammenbinde
                i een til eet: til fælleds værk og trøst!
                da midt iblandt os skulde, ved et under,
                opreises hun, som dødningbleg nu blunder!
dog ønsker favre ei er altid fromme, 
                og ret kun ønsker, hvo sig selv har glemt!
                vort ønske være da: guds rige komme,
                ihvor og når, og som det er bestemt!
                som viljen er i gud, så er vor evne,
                vort eget værk er ikke værd at nævne!
kiærminde-busken ei jeg kan omspænde, 
                ei sammenslynge den med værdig konst,
                og over marke-skiel den at udsende,
                det var, om ei forvovent, vel omsonst,
                thi krandsen har, kan saga os forvisse,
                kun liv og glands på danas sølver-isse!
at plante ud den busk, jeg seer i ånden, 
                    er hvad jeg kan ved herrens kraft formåefarmåe,
                med bøn til ham, at så den efterhånden,
                i christen jord må hjerte-rødder slåe!
                da, hjertedannet, skal i bøge-skygge
                den vist engang vor moders hoved smykke!
ja, når i lund de himmelblå kiærminder 
                ombølge duftende vor moder tæt;
                da ståer hun op med hvide rosen-kinder,
                og krandses favert af en kiærlig æt:
                    i isse-fjorden skal da månen gløde,
                omblånet sødt i tidens aften-røde!
o, det er fromheds løn: selv lagt på båre, 
                i minde-blik den smiler engleglad!
                i øiet perlede en vemods-tåre,
                i hånden drypped et kiærminde-blad,
                det, tænkde jeg, kan dog din ven du sende,
                og roden vist på bladet er at kiende!
o! er det så, kan hist i fjerne egne 
                det lille blad, fra bøgelund udsendt,
                vor moders øie venligt dig betegne,
                med tåre-perlen, klart og himmelvendt;
                da skal det blad end fastere dig binde
                til bøge-lunden og til dans kiærminde!
o! hvo som ståer, see til han ikke falder, 
                thi kun for hvem som ræddes er der råd!
                fortørnes ei, min ven, men tænk på balder,
                på lokes argelist, på friggas gråd!
                ak! alle vætter hun omsonst besværger,
                når urdas skjold det ømme sted ei værger!
hvad gavned fordum det vel longo-barden, 
                at frigga sikkrede ham odins gunst!
                i støvet dog han sank med savoiarden,
                for billed-skygger og for romas konst;
                for rosen-skyggerne på skjøge-kinder
                han skrev i glemme-bogen dans kiærminder!
om under kind igien han satte hånden, 
                og kom ihu sin ungdoms kiærlighed,
                ak, tabt var dog hans fyrighed i ånden,
                trods fjeder-hammen sank dog halvt han ned;
                fra ørne-blik på kampen og på seiren,
                til hjerne-spind om eventyr i leiren!
hvad hialp normannen selv det at så længe 
                han kom ihu det danske tungemål!
                han tabde ligefuldt i blomster-senge
                sit danske guld, om ei sit norske stål;
                og blev end ridder han af danner-sproget,
                i sadlen dog han sad kun løst og kroget!
o, hvor du færdes da, og hvor du stædes: 
                i rosen-lunden og på fjelde-tind,
                hvor sødt der smiles og hvor ømt der grædes,
                o, blændes ikke af det favre skin!
                o, aldrig glemme blanca-freias sanger,
                at danmark er historiens folkvanger!
kun dårer den påmindelse behøve 
                at ikke alt det glimrende er guld;
                men at for dyrt man kan selv guldet kiøbe,
                fordi det ædleste af jord er muld,
                det føler man sig fristet til at glemme,
                hvor glands og klang har, som det lader, hjemme!
o, kom ihu, at på sit sted er glandsen 
                kun hvor med tiden ei den slides af,
                kun hvor den stråler på kiærminde-krandsen
                i sagas hænder over rosens grav;
                vel kiødet kan enstund med den opfarves,
                men kun i ånd og sandhed kan den arves!
o, kom ihu, at velkang har kun hjemme, 
                hvor ei den trænger til et fugle-bryst,
                hvor uforgiængelig i sagas stemme,
                den giennemtoner folkets dåd og røst;
                kun leiet er den, hvor den koster noget,
                thi der ei hører den til hjerte-sproget!
o mærk det vel, at hvad i rom man skuer, 
                det er ei åndens, men kun håndens konst,
                som i dens krønike, så i dens buer,
                man søger ånd og hjerte kun omsonst;
                og håndens værk, er det vel meer i grunden
                end vidnesbyrd om hvad der gik fra munden!
med farver kan man ingen christus male, 
                end sige ham af stene hugge ud,
                kun ordet skildrer ham, når ånder tale,
                og billedlig han sees kun i sin brud;
                og bruden, som hun dannes efterhånden,
                i sagas speil sig viser kun for ånden!
ja, skjalden kun kan mennesket afmale, 
                opreist af støv i himmellegems-dragt,
                thi kun i ord kan ånder sig udtale,
                    og mennesket er ånd med støv i pagt:
                kun saga er den sande billed-hugger,
                hun danner billeder, ei drage-dukker!
jeg veed det godt, at, i den sorte skole, 
                enhver, som ei det kalder salighed,
                med klang og farve og med steen at bole,
                til konstens helvede fordømmes ned,
                at tage lod med scyther og barbarer,
                og fåre-hovedernes fromme skarer!
jeg veed det godt, men ikke stort jeg regner 
                de sorte brætter og de spodske smiil,
                jeg som barbar mig trøstig selv betegner,
                og kårer tryg den gamle kirkes stiil;
                jeg siger: det er fæiskhed, når sjæle
                sig bøie for hvad ei engang kan mæle!
jeg siger høit, at hvad den fine verden 
                nu kalder sands for konst og poesie,
                netop, når det af andagt har gebærden,
                er et opsminket, fuult afguderie;
                det classisk er, at kiødets lyst hernede
                vil under skin af ånd sig selv tilbede!

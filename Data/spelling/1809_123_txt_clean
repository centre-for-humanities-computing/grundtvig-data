hisset, hvor druerne gro
                    og modnes i varige sommer,
                    hist, hvor sig speile så fro
                    i floden de deilige blommer;
                    der over høie og enge
                    
sittarens klingende strænge
                    toned om elskov og lyst.
hvor granen så sørgelig grøn
                    sig løfter i vinter og sommer,
                    hvor sig for elvenes drøn
                    skjule de frygtsomme blommer,
                    lød mellem svarende fjelde
                    harpen om kraft og om vælde,
                    sjelden om kærligheds lyst.
midt mellem syden og nord
                    
hersker ei vinter, ei sommer,
                    nærende urter på jord
                    
trænge de yndige blommer.
                    her blev til høi, hvad i norden var fjeld,
                    sø blev af sydens det rislende væld.
                    vaklende så mellem norden og syd
                    sjelden i ekko hensvæved en lyd
                    mat over tause, ombølgede slette.
tiderne runde, og tonen i syd
                    slumred som braget i norden,
                    atter opvågnende, braget mod syd
                    stævned, og tonen mod norden,
                    
 
folkene lytted og hørte med fryd
                    
sittar og harpe i nordlige syd
                    smeltende, rungende, lyde.
midt mellem syden og nord
                    breder sig dannemarks slette,
                    
stundum de blommer på jord
                    såes i krands sig at flette,
                    
stundum og hørtes fra norden
                    lyd, som af fjernere torden.
tiden er kommen. o ser

                    og lytter, i dannemarks skarer!
                    sletterne tie ei mer,
                    guddommen sig åbenbarer.
                    
hører, hvor bjergelven lyder!
                    
ser, hvor den skummende flyder
                    midt gennem blommede eng!
dannemark! fædreland! knæl
                    rørt på de fædrene høie!
                    guderne løste din sjæl,
                    tak dem med tårefuldt øie!
                    nu tør du blande dig, sydlige nord!
                    stolt mellem landenes syngende kor.
dannemark! fædreneland!
                    iklæd dig dit herligste smykke!
                    gak til den bølgende strand
                    på dagen som fødte din lykke!
                    
send over havet din elskedes navn,
                    kald ham tilbage i moderlig favn!
grundtvig.

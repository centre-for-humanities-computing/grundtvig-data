den dybe alvor, med de deraf opstigende, kun med en evig og fuldkommen glæde fornøiede attråer, hører fra arilds-tid så umiskjendelig til den nordiske menneske-natur, at man mere måtte undres over dens fraværelse i nogetsomhelst tidsløb, end over dens hjemkomst; men desuagtet finde dog mange det ubegribeligt, hvorledes nogen, efter det attende århundredes lystige letsindighed, kan give alvorlige tanker rum, og heller en vinter-aften betragte den dybe stjerneklare himmel selv, end de deilige theater-malerier af vor gjøgle-verden i konstig belysning. upåtvivlelig vil det da også tykkes mange sært, at ingemann kunde fåe i sinde, ordenlig for alvor at skrive psalmer, uden at der enten er udsat en priis for de bedste, eller nedsat en commission til at forfærdige en ny psalmebog dem til gavn, der endnu, trods så mange rare samlinger af selskabs-sange, føle trang til en sådan. mig derimod kan det aldrig tykkes sært, at den nordiske natur, når alt er frist, finder hjemmet bedst, og vender, efter en unaturlig udsvævelse, tilbage til de gamle indbydende gang-stier, gjennem grønne skove og bølgende agre, som nu, snart i et årtusinde, har også været kirke-stier, og i mine øine hænge derfor disse psalmer på det nøieste sammen med kong valdemar og hans mænd; thi når axel kom hjem af leding, lagde han unægtelig hjelm og brynje, tog messe- haglen på, og sang sit kyrie eleison og gloria in excelsis med samme iver, som han lod sværdet sjunge for danmarks fiender. vel mueligt imidlertid, at den første messe, han efter et sådant ledings-tog holdt, smagde meer ad vandet end ad vinen; var mere et kyrie med gråd end et gloria med jubel, thi det er så med alt i denne verden, at vane vorder let den anden natur, og der er intet spring, som sjeldnere lykkes end det fra jorden til himlen; eller rettere sagt, vi småfolk prøve det omsonst, og gjøre derfor klogest i at see os om en himmel-stige, hvorpå vi, lidt efter lidt, ved at lære små-englene konsten af, kan nærme os, hvad der vil meget til at nåe. vel sandt, at det har en egen beskaffenhed med den underlige tone-stige, skjaldene er, så at sige, ene om, og er der nogen hedning-stamme, hvis christnede skjalde har ligesom et privilegium på at flyve op og sætte sig lige under kong david, da er det unægteligt den, til hvilken vi høre, såfremt vi ellers er i slægt med vore fædre; men hvem der kjender kong david, veed også, han sad ei altid lige høit, sad ei sjelden tæt ved jorden i sæk og aske, så man, på mange forskjellige trin kan sidde ham nær. nu sidder, som man vel veed, den danske green på nordens ygdrasill langt nærmere ved roden end ved toppen, er ingenlunde hoved men hjerte-grenen, og de fugle, som udklækkes der, flyve aldrig, uden de forvildes, høiere end bøgen groer, så, når de fåe lyst til at sidde hos kong david, søge de ham aldrig høit i skye, men altid ved jorden, enten hvor han sidder i sæk og aske, eller hvor hans krone blomstrer over ham, som brorson synger: søger de nedrige steder, thi roserne voxe i dale. betragte vi nu de tre snese år, der ere henrundne, siden brorsons svanesang forstummede, da kan vi ikke nægte, det tegnede til, at danmark var også færdig med sin svanesang til davids-harpen, og man måtte da kunne gjættet sig til, at fandt 
 man nogensinde igjen den danske sanger hos kong david, kom man sikkert til at høre poenitentse-psalmer, og med dette navn troer jeg også virkelig kirken vil døbe de nærværende ingemannske, hvoraf de fleste unægtelig ere sjungne ved babylons floder, hvor hjertet græder, når det mindes zion, hænger citharen på vierne og kan umuelig stemme den til zions sang i det fremmede land, kan umuelig med dens søde toner kildre de uomskårnes øren, som holde juda fangen. men netop denne bodfærdige, vemodige, længselsfulde tone, der med davidisk inderlighed og sanddruhed gjennemstrømmer disse danske psalmer, netop den er mig sikker borgen for, at herren vil lægge en ny sang i danas mund, som mange skal glædes ved at høre, thi han har, som skrevet ståer, ei blot sin boelig i den høie, men også i den dybe helligdom, han vil også boe hos en sønderknuset og nedtrykt i ånden at gjøre den sønderknustes hjerte og den nedtryktes ånd levende. om da end ikke så øiensynlig håbets stjerne blinkede for skjalden, der endog stundum seer glimt af morgen-røden, vilde jeg dog sige: han synger åbenbar sin store bededags og sin langfredags-psalme i en påske-dagning; thi når vi inderlig sukke med kvinderne: hvem skal vælte os stenen af hjertet, som er meget stor, da varer det kun et øieblik, før engelen gjør det, og sætter sig på den, som en sjungende morgen-stjerne, der forkynder solens opgang, som skal klare alle guds børns åsyn og stemme hjerterne til fryde-råb, så de lovsynge herren, som brød zions fængsel, og udbryde: herren haver gjort store ting imod os, derfor ere vi glade, vi såede med gråd, vi høste nu med fryde-sang!
jeg siger derfor, gud skee lov! når jeg læser ingemanns psalmer, der kun lade det tvivlsomt, om christus allerede er igjen opstået for troens øine af danmarks kirke-grav, eller det først i næste øieblik vil skee, dog mener 
 jeg, det er alt skedt, så når tonerne stundum vakle, er det kun som vi læse om disciplerne, da de første gang såe herren, efter hans opstandelse: de turde, af glæde og forundring knap troe deres egne øine, turde end ikke ret istemme: o salig påske-dag, nu har vi vundet sag, langfredags bittre minde må nu så sødt forsvinde; thi jesus vandt med ære, hans navn velsignet være!
at nu disse psalmer ei skal lægges på hylden, til andre åndelige og kjødelige vise-bøger, og der hensmuldre som æsthetisk orme-føde, men at de skal gjemmes i kirken, og som sang-offer stige fra troendes læber, det seer man, er skjaldens håb, da han følger hellig-dagenes evangelier, og så urimeligt det måskee end vil synes mange, kan man dog sagtens vide, at jeg, hvis største fornøielse det længe var at håbe urimeligheder, med begge hænder griber denne gode leilighed, og overspringer alle hindringer, med min gammeldags tro, at hvad blot to disciple ret forene deres bønner om i jesu navn, det skeer! meget måtte jeg også tage feil, om der ikke skulde være een af disse psalmers læsere, som af hjertet vilde istemme vor bøn, at de, i forening med de gode gamle, hvorpå danmark er så vidunderlig rig, snart måtte fortrænge de dårlige nye, hvoraf den nu brugelige psalmebog vrimler! vel har jeg, i min stille afkrog hørt et rygte om, at den i en christelig menighed næsten ubrugelige sang-bog skal igjen have fundet en lovtaler, men det er dog lige vist, at om den også fandt tusinde, så vedblev den dog ligefuldt at vrimle af kolde, tørre, døde og magtesløse rimerier, der aldrig, uden som rang-titel, kan bære navn af psalmer. såvidt jeg har hørt, skal man da heller ikke have rost bogen fra den poetiske, men kun fra den moralske og måskee tillige den dogmatiske side, og, uagtet der selv fra begge disse sider kunde være såre meget at indvende mod rosen, vil jeg dog blot anmærke, hvad der synes 
 mig uigjendriveligt, at selv den bedste moralske og dogmatiske rimstok kan være en meget dårlig psalme-bog, og at en upoetisk psalme, man sige hvad man vil, er ligeså hård en selv-modsigelse, som upoetisk poesie, skjøndt det ikke klinger slet så urimeligt, fordi man i ældre tider ei pleiede at søge hvad man kaldte poesie, men kun liv og ånd i psalme-bøger. denne gode, gamle tale-brug er også ganske efter mit sind, og fandt jeg derfor kun liv og ånd i bogen, da var jeg vel fornøiet, men det er netop, hvad jeg savner, og da jeg nu ligesålidt har noget begreb om poesie uden liv og ånd, som om psalmer uden poesie, så måtte man enten bevise, at det er et galt begreb om poesie, eller tilståe, at en upoetisk psalmebog er aldeles uforsvarlig. enten jeg derfor tager det på langs eller tvers, finder jeg, vor psalmebog har megen lighed med lüttichaus vers, og er den dårligste, jeg veed, vi har havt, siden der blev danske psalme-bøger til, og så ganske ugyldigt er mit skjøn dog vel ikke, da jeg hverken er ubekjendt med den danske kirke-historie, eller meer end andre blottet for christen tro og poetisk sands. holder nu danmark virkelig mest ad det dårligste, da må jeg sige, det bliver aldrig min smag, men det bliver heller ikke min tro, før jeg seer menighederne vrage det bedre, når det bydes dem; thi jeg veed godt, hvor liden deel de fleste menigheder, uagtet regjeringens faderlige bestemmelse, har havt i det sidste bytte, da man, istedenfor god gammel viin deels i leer-kruse, deels i bulede, men føre, ægte forgyldte sølv-bægere, skjænkede dem mådeligt brønd-vand deels i frimurer-glas og deels i brogede under-kopper og flade steen-tallerkener. ingen skal derfor indbilde mig, enten at de jydske bønder har meer poetisk sands end de sjællandske, eller at det blot er tilfældigviis, den kingoske psalme-bog i jylland har beholdt marken; thi det sidste er mig tvertimod beviis på, at selv de mest upoetiske danske 
 kan skille viin fra vand, så at havde sællandsfaren blot havt tiende-parten af det mod, hvormed jyden trodser på den frihed, øvrigheden skjænker, skulde den ny psalme-bog vist ikke kommet til at prale af seieren på øerne. biskop balle var i denne henseende ingenlunde uskyldig, thi hvor gjerne jeg end lader mangelen af poetisk sands tale til hans undskyldning, burde dog unægtelig den kingoske psalmebog, der dog vel måtte kunne opbygge bønder, da den opbyggede ham selv, havt så kraftig en talsmand i hans hjerte, at han ikke havde drevet på dens afskaffelse; men det gjorde han, og arbeidede derved, skjøndt  uvitterlig, kirkens modstandere lige i hænderne; thi når de ældre bønder har mistet deres gamle, hjertegribende psalmer, og børnene deres catechismus, da har almuen mistet sin levende forbindelse med den christelige kirke, som man da kun forgjæves med bibel og lære-bog og med al verdens bog-staver kan tænke at fornye.
man seer, jeg taler nu reent ud om alt kirkeligt, og det gjør jeg, fordi jeg føler, nu er timen kommet, nu skal det enten briste eller bære, nu skal danmark vælge, som i psalme-bogen mellem viin og vand, således i det hele mellem en sand christelig og en falsk tyrkisk oplysning. jeg måtte have stjålet min præste-tunge, dersom jeg i en sådan time ei brugde den, det bedste jeg har lært, og følgerne lægger jeg trøstig i hans hånd, som har bygget kirken, og vil hverken drive spurv eller svale, hverken mig eller ingemann, fra sit alter, så, er vor stemme end for svag til en ordenlig høi-messe, skal den, med guds hjelp, dog skabe en tålelig aften-sang, og høi-messen kan kingo og brorson i det mindste besørge så godt, at det i al den ganske christenhed ei gjøres bedre. bedre kunde det vist nok blevet gjort, hvis danmarks shakspear ei så uforsvarlig havde glemt, hvad sådan en skjald skylder den kirke, der så moderlig opam mede ham i sit skjød; men kirken kan ligeså lidt aftvinge nogen lov-sang, som den vil påtvinge nogen velsignelsen, og er det oehlenschläger for lidet at kappes med kingo i greb på davids-harpen, og at være udødelig med christi kirke, da fåer han nøies med hvad jeg kalder usigelig mindre, og hvor nødig end kirken vil undvære ham, savner den ham dog aldrig såmeget, som han engang vil savne den!
det er da virkelig mit glade håb, at når vi med guds hjelp fåer en tilstrækkelig samling af gamle og nye psalmer udgivet, vil vor faderlige øvrighed tillade at den indføres, hvor menigheden ønsker det, og ei mindre mit håb, at mange menigheder vil mødes i et ønske, der er alle danske christne medfødt, og kan umuelig slumre stærkere, end at det vågner ved den første høitids-psalme, der gjennemtoner kirken!
slutte vil jeg da anmeldelsen med sangerens gjennemgribende ord:
jesus græder! — verden leer!
vanvid sjunger mellem grave!
syndens træl ei dybet seer,
døden dandser med sin slave!
sjælen sig i lænker glæder,
verden leer, men jesus græder!
jesus græder! smelt, hvert bryst!
vågn hver syndig sjæl, som sover!
bæv, o verden, i din lyst!
dig din frelser græder over!
brister, brister, mørkets kjæder!
smelt hvert hjerte! jesus græder!
n. f. s. grundtvig.

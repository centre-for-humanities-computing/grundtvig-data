kling, min harpe, over vangen
             i den svale aftenstund!
             favn og gjem og svar til klangen
             gamle danmarks bøgelund!
             sjunger, sjunger dannekvinder!
             kvæder, mens i krandsen binder
             lydt i løvfald som i mai!
kommer, kommer danne-kvinder!
             i som græd for bange kår,
             i som såe med fryd kjærminder
             blåne sødt i tidlig vår!
             følger mig på skjalde-gangen
             under harpeslag i vangen,
             i den danske urtegård!
græder ei fordi vi skue
             løvet guult i efterår!
             danmark og, den gamle frue,
             gråner selv jo år for år,
             prange, visne måe jo løvet,
             skinne, falme måe jo støvet,
             selv ei soel har evig glands.
men, o seer, o seer med glæde
             grønningen i efterår!
             seer, o seer de roser spæde
             end i danmarks urtegård!
             lover gud, i danne-kvinder!
             for de tidlige kjærminder,
             for de sene rosenskud!
danmark! gamle konge-frue,
             med det sølverhvide hår!
             pynt kun op din ammestue!
             times skal dig sjeldne kår,
             rul kun op din stamme-tavle!
             thi som sara skalst du avle
             sønnen fiin i efter-år.
føde skalst du adelsfrue
             sønnen dansk og fiin og bold,
             glad du skal i ham beskue
             fredegod og dan og skjold,
             dig skal alle kvinder love,
             alle fugle skal i skove
             sjunge om det underværk.
danmark! deiligst vang og vænge,
             indelukt med bølgen blå!
              smykke skal sig dine enge
             høitidsfuld med blommer små
             og ved hellig korses kilde
             blomstre skal i krinds så milde
             roserne fra golgatha.
kvinder! i som nys med smerte
             krused fruens jordeliin,
             syer flink nu under kerte
               christentøi til sønnen fiin!
             virker fiint med guld og silke
             knopper små på rosenstilke
             under hvide dannebråg!
lægger, dannemænd, i lave
             eders gamle kroner få!
             dannishedens faddergave
             vil den spæde ei forsmåe:
             i sin manddom vil han smelte
             for de gamle, gjæve helte
             skuepengen fiin deraf.
binder, slynger, dannekvinder!
             høstens roser flux i krands!
             danmarks billed vel vi finder
             under slør i liflig glands,
             og kan vi det billed finde,
             skal og krandsen om dets tinde
             slynge sig i danmarks navn.
skal til marmelsteen og farve
             vi nu tye med danmarks krands,
             skal de kolde stene arve
             danmarks kjærlighed og glands?
             er dog ei en dannekvinde
             kjærlig, from i lund at finde,
             som kan bære danmarks krands?
kommer! under danmarks krone
             sidder from en sølver-brud.
              hilset vær i jubeltone
             og velsignet, dronning prud!
             o, tillad, at dannekvinder
             krandsen om din krone vinder
             under skjaldens harpeslag!
kjærlig, fiin og from i sinde
             est du som vor moder blå,
             varst den bedste dannekvinde
             selv i hyttens dunkle vrå,
             tør ei dig vi krandsen række,
             vi den måe med suk nedlægge
             på den kolde marmelsteen.
held, o held! som jeg kan skue
             grye i dagning, glimt af glands,
             ei forsmåer den konge-frue
             gamle danmarks rosen-krands,
             ei den glimrer, ei den praler,
             men den dufter og husvaler
             liflig, sødt i aftenstund.
kun med lukde øielåge
             skjalden seer det favre syn,
             mændene, de er så kloge,
             dårer dog for ånde-lyn,
             skjalden kun med barne-tunge
             sagte vil i lunden sjunge
             for de fromme kvinder få.
kvinder! nynner i kun sangen
             efter skjaldens harpeslag!
             hvisker det kun rundt i vangen
             hvad der klang på høitids-dag!
             det er koldt i vinterugen,
             under snee dog grønnes rugen,
             skyder blomst i sommer-skjær.
efterglands af thabors kerte
             glimter over bøgelund,
              og et gran af danmarks hjerte
             skjalden fik til harpe-bund,
             i den bund det sælsomt klinger,
             når med sine under-vinger
             duen rører harpens stræng.
tvivler kun, i mænd så kloge!
             selv jeg tvivler som en mand,
             når sig over dannebråge
             øiet løfter med forstand;
             men jeg troer, den lyd som klinger
             under duens luevinger
             spotter min og eders vid.
ståe da nu de roser silde,
             som vi see, i urtegård,
             har maria fødsels-gilde
             i sit andet brude-år,
             nu, så måe de roser sene
             sig dog vel i krands forene
             på marias fødsels-dag.
lad da kvinderne i vangen
             sanke kun de roser små,
             efternynne gådesangen,
             gjætte som de bedst forståe!
             dannemænd! imedens binder
             vi en krands af blå kjærminder
             til vor dronning fiin og from.
troer i ei, de er at finde?
             end i høst en lund jeg veed,
             hvor såmangen blå kjærminde
             blomstrer end i luun og fred,
             saxo den kjærminde-have
             lukkede med romer-stave,
             nøglen dog har danmark gjemt.
følger mig da, frænder bolde!
             ind i danmarks rosenlund,
               der høstgildet vi vil holde
             i den svale aftenstundaftenstuud,
             takke gud for markens grøde,
             bede, han den vil gjenføde,
             atter i det næste år!
krandsen vi i lunden binde,
             bære vi til kongens gård,
             fredegodes gemalinde
             sikkerlig den ei forsmåer,
             og omsat med danske stave
             skal da vor kjærminde-have
             kalde sig marien-lund.
n. f. s. grundtvig.

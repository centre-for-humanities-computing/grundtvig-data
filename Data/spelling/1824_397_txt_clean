det er vist nok ikke rimeligt, at dette rim vil tækkes mange, eller engang læses af synderlig andre, end min rim-stavs gamle venner, hos hvem det vist ingen fortale behøver, da det for dem heeligjennem selv er en sådan, ja, er ret egenlig en glad og kjærlig fortale til den rim-krønike, om man så vil, jeg nu føler mig stemt til at skrive. imidlertid, hvem der nuomstunder ei vil være aldeles håbløs, må vænne sig til at håbe det urimelige, håbe, hvad kun ved mirakler kan skee, og sandelig, er det skjaldene, som finde sig mest skabte og skikkede til at fatte og nære urimelige håb, da er det øiensynlig også de danske forfattere, der ret inderlig måe ønske at kunne dele dem; thi selv det håb at finde læsere, som dog ingen skribent, der er værd at nævne, kan undvære, selv det hører nu i danmark til de mest urimelige! altså takker jeg gud, som for alle  mine andre urimelige håb om danmark og norge, så også for det, at disse blade, trods al rimelig formodning, ei blot skal finde mange, men selv mange velvillige læsere, hvem grund-tonen tækkes, om end meget falder dem dunkelt, og vel endeel urimelig sært! uden dette håb kunde jeg neppe udgivet, hvad jeg af min fattigdom selv må bekoste, og uden det kunde jeg umuelig følt, hvad rimet stræber at udtrykke, og hvad jeg dog er mig bevidst at have følt, så levende, at jeg, alle mine dage, og visselig, jeg troer, evindelig, må regne de velsignede timer, i hvilke det store, gjenfødte, håb om norden oprandt i mit hjerte, for de glædeligste, jeg har nydt på jorden. derfor, uagtet det ingenlunde er rimeligt, at andre, end hvem der kjender og ynder min forrige bane, enten kan eller vil forståe det ord, hvormed jeg her begynder en ny, og, uagtet det er ligeså urimeligt, at nogen, for at kunne dele mine glade morgen-følelser, vil gåe tilbage, lytte til min aften-sang, og bryde hovedet med mine natte-tanker, kort sagt, gjennemgåe min gamle bane med mig i de glemte bøger; desuagtet håber jeg dog dristig begge dele, det skal man også see af denne  fortale, hvor jeg, ved, så kort og tydeligt som mueligt, at give et omrids af min bane, har det urimelige håb, at sætte selv dem, det enkelte ei kan blive klart, istand til dog i det hele at dele mit syn og min glæde!
da jeg, nu snart for tyve år siden, betrådte skribenternes tornede bane, var det nordens myther, disse stærke, gådefulde drømme om kampen, det ædle, det heltelige hos mennesket, gjennem alle tider, må føre med det slette: i egenkjærlighed og selvklogskab forstenede, kort sagt, de gamle historisk-poetiske drømme om den kamp, jeg også af egen erfaring kjendte, dem var det, som greeb og henrev mig, så at, skjøndt jeg med det samme fik syn på christendommens mageløse herlighed, var det dog kun asa-livet, betragtet som et nord-lys, der mindede om tidens fødsel og spåede om dens fylde, kun det som begeistrede mig.
dette mit drømme-liv har afpræget sig i al min skrift før 1811, ligesåvel i min afhandling om religion og liturgi og min dimis-prædiken, som i min mythologie og mine optrin af nordens kæmpe-liv; men nu vendte bladet sig; thi jeg  blev præst, åbenbar ei for at finde leve-brød, som jeg netop derved kom længere fra, og i grunden ei engang for at ståe min gamle fader bi, skjøndt det visselig var mit ønske, men ret egenlig fordi jeg vågnede: vågnede først af den drøm, at man, i så antichristelig en tid, kunde troe på christus, og dog forholde kirken sin tunge, og vågnede derpå tillige af den dybere drøm, at man kan trøste sig ved christus, uden i ånd og sandhed at høre ham, og ham alene, til. den første opvågnelse drev mig, fra edda og abildgården, til bibelen og kirken, den anden, som måtte være smertelig, havde nær drevet mig fra alt til fortvivlelse, men, gud skee lov! det skedte ikke, og jeg blev da præst, med det alvorlige forsæt, at opoffre alt hvad et menneske, med guds hjelp, kan, for at afvæbne kirkens fiender, og vække nordens folk af den dybe sjæle-søvn på afgrundens bredd, hvori de øiensynlig var som døde og begravede. dette er klarlig den axel, hvorom tanke-hjulet dreier sig i al min skrift, fra fortalen til nyårs-nat og optrinene af norners og asers kamp, som danne overgangen, til mine kvædlinger og bibelske prædikener,  ved hvis udgivelse jeg ikke blot udtrykkelig erklærede, men viiste, at min mund var bundet og min pen omskåret. dette skedte, ingenlunde fordi de fleste præster vel hadede min prædiken, og de boglærde unægtelig foragtede min skrift; thi begge dele kunde jeg, gud skee lov! bære: hadet med tårer, og foragten med smil; men det skedte, fordi jeg følde, det skulde så være, følde, at da ei blot, ved min faders død, mit udvortes præste-kald var ophørt, men jeg endog, ved en mærkelig leilighed, som præst, på en måde sat i band; nu var det guds villie, at jeg, på det umiskjendeligste, skulde vise, hvor langt det var fra mine tanker, som parti-stifter, at gjøre bulder i kirken, hvor mærkelig de tog feil, der ansåe mig for en fiende ad sund fornuft og grundig lærdom, og hvor sikker jeg var på, at have ham med mig, som lukker i, så ingen kan oplade, og lukker op, så ingen kan tillukke!!
nu, 1815, påtog jeg mig at oversætte det ældgamle nordiske helte-digt: bjovulfs-drape, fra angel-saxisk, norges konge-krønike, fra islandsk, og danmarks krønike, fra latin, på dansk, og, hvad end efter-slægten vil dømme  om udførelsen, om løftet skal den vist sige, det var kæmpemæssigt, og jeg måtte selv sige, det var forvovent, dersom jeg ikke vidste, hvad der, halv mod min villie, drev mig til at gjøre, nødte og størkede mig til, efter evne, at holde det; men da jeg veed, det var min christendom, i pagt med en mægtig vågnende fædrenelands-kjærlighed, som drev det hele værk, nu siger jeg kun, hvad sandhed er: loven var ærlig, men holden besværlig. alt i begyndelsen fristedes jeg til at ønske, man ikke vilde opfylde de vilkår, under hvilke jeg kun havde lovet, hvad der vel, under alle omstændigheder, var en kjærligheds-gjerning, jeg burde have sind til at øve, men hvad jeg følde, dog kun, under visse vilkår, var en pligt, jeg, hvor tung den så faldt mig, skulde stræbe, og turde håbe kraft til at opfylde. hvad det er, for et poetisk gemyt, i en række af år, som grammatiker, at sysle med døde folk og sprog, det må man vel være lidt mere poetisk end de fleste, for at fatte; men at det ei må være behageligt, kan dog alle deraf slutte, at det såre sjelden skeer; thi såmeget veed man dog vist om poeterne, at det er folk, som gjør med liv og sjæl hvad der  er deres lyst, men derfor også nødig andet. allerede derfor kunde jeg med rette, poetisk talt, kalde det liv, jeg, under hine arbeider, har ført, en død, eller dog en døds-kamp, som det to gange er, at tilkæmpe sig stadighed ved slige sysler, og tilkæmpe sig det levende udtryk i moders-målet, for hvad der, af fremmed natur, på det nødvendig falder dødt. dog, det vilde ei sagt så stort med mig, der af naturen er et slags amphibie, lidt af gram og holberg, venligt og vel forligt, om at lee ad det døde, tomme ord-kløverie, og forlystes ved den levende, frugtbare sprog-grandskning, der giver fast fod i åndens rige. men jeg døde også historisk, i det jeg trådte ud af al levende berørelse med den nærværende slægt, og hvad det er for en skribent, der ovenikjøbet skal blive ved at skrive: som blot for sig selv og for de døde, at det omtrent må kaldes at være levende begravet, synes mig, man, også uden selv at være skribent, så omtrent må kunne føle, da det bogstavelig er, som at skulle tale, og blive ved at tale for døve øren, og tvinge sig selv til at troe, det er ikke forgjæves. denne død låe ikke i sagens natur, thi var den deeltagelse, man  engang viste arbeidet med folke-krønikerne, voxet, eller endog kun vedblevet under dets løb, da vilde den oplivet mig; men det låe i tidens vilkår, at denne deeltagelse var som det sidste glimt af en gnist under asken, der tabde sig i den dødeste, koldeste ligegyldighed for den nordiske oldtids storværker, oplevende på moders-målet, der vel er tænkelig, og at denne ligegyldighed måtte være dræbende for mig, under et arbeide, der af naturen var så dødt, det er dog vel begribeligt. at håbet om en bedre fremtid, håbet om en dag, der skulde åbenbare, hvad det var, man iblinde forskjød, og om en vår, der skulde smelte hvad vinteren havde bundet, at et sådant håb var det eneste, der kunde give mig både mod og kraft til at fortsætte arbeidet, til at udtømme mit liv over de døde, det er åbenbart; men er det underligt, at dette håb efterhånden hendøde, så det stod for mig, som en kraftløs skygge, på hvis betydning jeg vel umuelig kunde tvivle, men hvis understøttelse jeg dog ligefuldt måtte savne, just da jeg trængde allermest til den, under arbeidet på krønikernes tredie deel, da ligegyldigheden var blevet til bidende, skjærende kulde, og da  fortællingen i de gamle bøger, som det folke-liv den skildrede, blev mattere og dødere. hvad under, at jeg smittedes af den ligegyldighed, der var det eneste, jeg end stod i levende berørelse med, og blev således ligegyldig for et arbeide, der kun var til spot, ligegyldig for en slægt, der syndes at have forsvoret al deeltagelse i noget åndeligt, selv i fædrene-dåd og moders-mål, og endelig selv lunken for mit egenlige dag-værk, kort sagt, at jeg omsider også døde hjertelig! det sidste skulde jeg vel, for min egen æres skyld, helst tie med, og lade, som jeg heltemæssig havde trodset døden under alle skikkelser; men søgde jeg min egen ære, da var jeg en utro tjener, og fortav jeg, i hvilken åndelig døds-kulde jeg omsider nedsank, da stjal jeg æren fra ham, der nu har gjort mig levende igjen!
jeg følde det med gru, hvor død jeg var blevet, og selv legemlig følde jeg mig graven nær, da timen slog, som jeg vel aldrig havde ophørt at vente og at stole på, men dog omsider at længes ret inderlig efter; jeg kaldtes igjen til præst, og det, som det skedte, så aldeles mod min villie, at jeg intet øieblik kunde tvivle på, det jo ret  egenlig var efter guds, og det gav mig mod til at bekæmpe døden, i mig og omkring mig, med opstandelsens håb. herren gav kraft, og mellem venlige mennesker, i den venligste natur, mit øie har seet, levede jeg atter således op, at jeg med håb og lyst kunde fuldføre fordanskningen af nordens krøniker! aldrig såsnart var arbeidet endt, før det skedte, hvad mange vist vilde forsvoret, men hvad jeg aldrig havde tvivlet om, jo vilde skee, når jeg gav tid: jeg fik præste-kald i hoved-staden.
mit gamle, nødvendige ønske, at kunne, i den bye, hvorfra vantroen udbredte sig over landet, og hvorfra alt hvad der skal udbrede sig over landet, må udstrømme, mit gamle ønske, her at kunne enstund, uafbrudt, i fred, forkynde christi evangelium, som det, der for de mange millioner var, er for mig, og skal bestandig være en guds kraft til salighed, det begyndte nu at opfyldes, og det er snart opfyldt; thi virke to årgange christelige prædikener intet her, som er værdt at tale om, da virker, efter min overbeviisning, tyve sådanne kun den grueligste ligegyldighed, kan måskee vel formere kirke-gjængernes, men vist  ikke de troendes antal. sandelig, skulde jeg, efter et heelt års prædiken, have sagt på samvittighed, om jeg havde nogen grund til at troe, jeg havde udrettet noget, da måtte jeg svaret: ja, jeg har en urokkelig grund til at troe det; thi jeg har prædiket guds ord, og der ståer skrevet: mit ord skal ikke komme tomt tilbage, men, som sneen og regnen, udrette det, hvortil det udsendes, men ærlig må jeg bekjende, det er også den eneste grund, den, hvormed jeg må trodse meget, som synes at vidne om det modsatte. måskee var dette endnu den hårdeste prøve, jeg har gjennemgået, fordi mit gjenfødte håb om den nærværende slægt, og den deraf flydende deeltagelse i dens åndelige vee og vel, var end som det spæde barn, for hvem ligegyldighed kan være årsag nok til døden; men, gud skee lov! også denne fare har jeg overstået, ei fordi verden endnu, i mine øine, seer bedre ud, men fordi hvad gud vil, skal leve, kan ikke døe, men størkes og voxer ved hver kamp det gjennemgåer. man skal vist ikke trøstes eller lystes ved at see, hvad der i de sidste år udgjør den danske literatur, thi når man undtager, hvad altid må undtages, hvad  ingen læser, med mindre de nødes dertil, da er den aldeles blevet sin historie værdig, og nær havde jeg brudt mit hoved fordærvet, med at udgrunde en måde, hvorpå man dog kunde frembringe en smule rørelse i det døde hav. jeg arbeidede derfor af alle kræfter på et forsvars-skrift for christendommen, der soleklart skulde vise, både hvor forsvarlig den, og hvor aldeles uforsvarlig såvel enhver indvending som ligegyldigheden mod den er, og det arbeide var ingenlunde forgjæves, thi det afslørede lunkenheden i mit eget bryst, og gav den sit bane-sår, men med formen kunde jeg aldrig blive tilfreds, thi hvor tørt jeg end begyndte, blev den dog snart så poetisk, at jeg fandt, den var slet ikke skikket til at vise sig på det døde hav, og da det omsider lykkedes mig at fåe den gjennemsigtig, såe jeg med forskrækkelse, at livet var forsvundet; men følde tillige med glæde, at jeg var selv blevet levende igjen, og opfyldtes af et levende håb om at see det samme guds under på mange tusinde i norden. som præst havde jeg følt det, lige siden kirke-årets begyndelse, da det gjennemlynede mig, at natten var forgangen og dagen kommet nær, men som skri bent følde jeg det først, da jeg greeb rim-staven, der nu længe havde hvilet hos mig, mellem alle de andre old-sager, jeg syndes at skulle tage med mig i graven; da følde jeg først, liflig gjennemglødet, at for mig var oprundet en velsignet nyårs-morgen i skjær-sommer, hvis stråler jeg, nu sålænge vant til gravens nat og kulde, enstund havde stræbt at fordunkle med pråsen i mig selv ɔ: med matte, lunkne betragtninger, og tusinde, ligeså unyttige som overflødige betænkeligheder. midt under denne glædelige opdagelse, som, med guds hjelp, ingen spot skal berøve mig frugten af, modtog jeg ingemanns kong valdemar, og, skjøndt det, et øieblik, smertede mig dybt, at see den danske histories martyr og patriark, vor herlige 
saxo, skildret som en pedantisk bog-orm og vindtør magister, kunde denne ubegribelige øine-forblindelse dog umuelig forspilde min inderlige glæde over at høre et så levende dansk-historisk ord, som det ei i mange århundrede har tonet på marken; thi sligt kalder jeg, for ramme alvor, en helte-opstandelse, begyndelsen til den ny række af det danske hjertes helte-gjerninger, der skal forklare og fuldende  dets bedrifter! nu såe jeg da, også udenfor mig, det håb jeg altid nærede, gåe i opfyldelse, og vel måtte da min morgen-hilsen blive, i det mindste for mig selv, en morgen-psalme!
hvad jeg nu fremdeles har at gjøre, derom er det vel endnu for tidlig på dagen til at sige noget vist, da man jo altid ønsker, under dagens løb, at see sine kjære morgen-drømme glædelig opfyldte, og må dog vide, det er ei at vente, især når drømmene, som mine, er en smule storladne; men dog føler jeg mig nu, med guds hjelp, istand til at fortsætte nordens old-krøniker, fornye, og jeg håber, formere de danske gammeldags psalmer, og i det hele at lade endeel gamle gode venner, ved hjelp af rim-staven, krybe op af graven, i det håb, ved kjærlig pleie af den ømme danne-kvinde, at samle kræfter til et nyt levnets-løb. dette er nok omtrent hvad jeg skal, og skamme må jeg mig dybt, når jeg, uagtet alt, hvad mig er vederfaret, dog end stundom kan tvivle om at finde en lille, venlig plet i norden, hvor jeg kan have ro og munterhed til dette mit dag-værk. vist nok er det tilgiveligt, når jeg tvivler om, at finde en sådan plet på  det flade, skovløse land, hvortil hele kjøbenhavn, nuomstunder, åndelig synes at høre, men, hvad da? amager er dog ikke hele danmark, snart, vil gud, er stenen afvæltet, som i mange år låe tungt på mit hjerte, og når jeg da, så godt som jeg kunde, har forkyndt evangelium i danmarks hoved-stad, da, synes mig, er jeg fri, som fuglen i luften, og kan tage mit sæde i norden, hvor det skal være, hvor gud vil berede mig plads! sandelig, det er mit, måskee vel urimelige, men derfor ingenlunde ugrundede, håb, at gud, efter de atten, vist nok slet for ham, men ei for verden, beståede prøve-år, vil skjænke mig en lille plet, hvor jeg kan prædike hvad jeg troer, synge hvad mig synes, og fortælle hvad jeg seer, uden at drages med den plumpe spot, den åndløse selvklogskab, den latterlige storagtighed, det iskolde hårkløverie, kort sagt, det hele døde væsen, som er tidens pestilents, og var hidindtil både indvortes og udvortes min plage! hvor forgjæves det er at brydes med denne gamle trold-hex, hvis rette navn er lige-gyldighed ɔ: åndelig følesløshed, det lærde alt i gamle dage thor hos udgårds-loke, men det er af de ting,  ingen troer, før han har prøvet det; nu derimod, da jeg har lært, man falder snarest, når man slåes med ingen-ting, nu længes jeg ret inderlig efter en lille kreds af venlige medarbeidere, der, uden at bryde sig om hexen, stole på herren, og stirre stadig på det store mål, han sikkert vil, skal nåes: oplivelsen af nordens helte-ånd, til christelige bedrifter, på en, med tidens tarv og vilkår, passende bane!!
ingen behøver at fortælle mig, hvor urimeligt et håb det er, jeg stedse har næret, og venter nu daglig at see stadfæstet; thi det kan jeg sige mig selv, det råber alt omkring mig; men guds ord siger mig, at døden aldrig skal fåe bugt med herrens menighed, nutidens betragtning viser mig, at skal det guds ord beståe, må der skee en vidunderlig opvækkelse, og det er ingenlunde blot frændskabet, der har avlet mit håb om at see den i norden, det er hele menneske-historien, der som guds finger peger derpå, det er hele nordens historie der viser mig forberedelsen dertil, af den forsyns-hånd, der tager aldrig feil, og kan umuelig hindres fra at nåe sit mål! at det beroer på os selv, om vi vil høste, hvad fæ drene have sået, og at det er nemt at undgåe, det veed jeg godt; thi selv guds eget folk gik jo, for største-delen, glip ad de store forjættelser, som nødvendig måe troes og elskes, hvor de skal kunne opfyldes til glæde; men derfor er jeg lige sikker på, at danmark er historiens palæstina, så, skal noget andet folk berøve børnene af dan og skjold deres deilige arv, da kan det kun skee, ved at tilegne sig fædrene, som de vanartige børn selv forskyde, ligesom israels arv i ånden kun gik over til de hedning-stammer, som i christo levende tilegnede sig 
abraham, isak og jakob! at jeg imidlertid om danmarks folk håber det som bedre er, det viser vel hele min bane, men dog især dette rim; thi klarere, end med det, kunde jeg umuelig kundgjøre den tro, at, trods alle synlige mærker, er danmarks døde dog kun dånede, som skal nu bradt opståe, og mit håb er mig såmeget des sikkrere, som jeg bestandig klarere seer, at jeg selv oprindelig er af en anden nordisk stamme, der kun ved sammen-smeltning, med det danske hjerte-folk, kan gåe i lige arv! enhver, som, ved dagens lys, betragter min færd og min skrift, skal vist,  når han er åndelig hjemme i nordens historie, sande, at danskheden i mig ei kan være naturlig oprundet, men må være historisk indpodet; thi så hårdt, med venne-hug, slåer ingen dansk, og skulde danskheden i mig båret, hvad mig er mødt på marken, da måtte jeg for længe siden være gået i jorden, som jeg gik, da den skulde bære sit: forhånelsen af moders-målet i vor moders egen krønike! det er og åbenbart, at sålænge jeg fulgde min natur, og betragtede norden med mine egne øine, fandt jeg mine fædre mest tilfjelds, mit moders-mål på island, mine helte hos snorro, mit valhald i edda, og kun efterhånden, som jeg stræbde at see med historiens øie, i bibelens lys, efterhånden, som jeg lærde, at livet, skjøndt det klarest viser sig i hoved-staden, dog udgåer fra hjerte-kamret, seer man, jeg dalede, og sank først seent, halv stræbende, halv strittende, i bølgernes skjød, så jeg måtte, som gorr, seile længe, før jeg fandt mine frænder på de danske øer, mine helte hos saxo, og mit valhald i rim-krøniken. at jeg nu ikke vil adskille, hvad gud, klarlig i historien, og følelig for mig selv, har sammenføiet, men at jeg  tvertimod bestandig, både indvendig og udvendig, må arbeide på sammensmeltningen af hvad jeg føler, kun forenet, kan nåe målet, er dog vel begribeligt, og jeg har aldrig været længere end nu fra at opgive håbet om et kjærligt ægteskab mellem edda og rim-krøniken, som mellem thor og freia! det er da slutningen, at i nordens helte-grav har jeg gjort stalbroderskab med de elskelige kæmper af alle tre nordiske stammer, så nu vil vi følges ad i liv og død, men da vi har lært, det er pinligt at døe, før man har fyldt sine dages tal, så vil vi nu opslåe vort paulun, hvor man vil lade os leve, og er det ikke her, så trøste vi os ved, at overalt hvor vi komme, med oldtidens levende minde, der føre vi i grunden fæderne-landet med os, især da vort rette fæderne-land dog er heroventil, hvor han boer, af hvem al faderlighed haver navn!!!
ingen kan finde det rimeligere end jeg, at man i almindelighed vil erklære disse oplysninger, såvelsom rimet selv, for idel sværmerie og galmands-værk; thi ingen er blevet føleligere erindret om, at denne er det attende århundredes uforanderlige dom om alt åndeligt; men jeg  nærer ret med flid det urimelige håb, at dette skrig imod ånden ei meer skal kunne løfte sig på marken, uden at møde den afskye det fortjener; thi skal det kaldes sværmerie alt hvad der gjør os åndelig levende, uden videre spørgsmål om kilden, hvoraf livet udstrømmer, eller målet hvortil det stræber, da veed jeg, at hvert hjerte, hvori der er en god blods-dråbe af den velsignede kilde som sprang i danske helte-årer, at hvert sådant hjerte vil heller med et gudeligt og elskeligt liv adle sværmer-navnet, end, for at kaldes fornuftigt af dårer, tilintetgjøre sig selv i en åndelig død!
christianshavn den 12te august 1824.
n. f. s. grundtvig.
residerende capellan ved vor frelsers kirke.
guds fred! hvor i bygge,
på mark og på fjeld,
i bøgenes skygge,
ved elvenes væld!
guds fred over skoven,
hvor stammerne ståe!
guds fred over voven,
hvor snekkerne gåe,
som ankre, som flage
på festlige dage,
som end tone fædrenes flag!
guds fred, som den fandtes
ved fædrenes barm,
guds fred, som den vandtes
ved frelserens arm,
guds fred, som den throner
hvor kjærlighed boer,
guds fred, som den toner
i hytter af jord,
som selv jeg den nyder,
tilønsker og byder
jeg brødre og frænder i nord!
guds fred og god-morgen!
på mark og på fjeld!
forvundet er sorgen,
mig pinde i kveld,
i midnattens mørke,
da hel-hanen goel;
da mulmet i størke
sig værged mod soel:
da natten med dagen,
 michael med dragen,
mig tykdes at kæmpe om nord!
om drømt eller våget
jeg haver i nat,
om lukket var låget,
hvad heller opladt,
om sovet som fugle,
om våget som mænd,
jeg har i min kule,
er dunkelt mig end;
men i mig dog gløden
vist droges med døden,
som døende, ulmende gnist!
om dag alt var oppe,
da skygger for mig,
i træernes toppe,
sig rusted til krig,
og tykdes mig vandre,
som storme i løv;
om lydhør, trods andre,
jeg var, eller døv,
det dages med tiden,
og altid er kviden
som føles, og virkelig til!
om neb til at sjunge
mig voxed af bryst,
om mere på tunge
mig lagdes end lyst,
om soel vilde gjemme
lidt guld i min mund,
om sæde og stemme
jeg haver i lund,
om sang eller sukke
sad næst ved min vugge,
det er hvad end ikke jeg veed!
at natten er svundet,
med skyggernes hær,
og solen oprundet
til heltelig færd,
at glødende voven
har favnet dens glands,
at strålende skoven
den byder sin krands,
at liflig min tunge
har lyst til at sjunge,
det ingen aftrætte mig skal!
ja, lyst til at sjunge
jeg har nu om alt,
hvad øre og tunge
jeg værd haver kaldt:
om moses og mimer,
om himmel og jord,
om alt, hvad sig rimer
med ånd og med ord,
om lys fra det høie,
om glimt i vort øie,
om gnisten i stål og i flint!
ja, soel i det høie!
ei du som nu ståer
støv-hytter for øie,
med dødninge-kår,
men du som har strålet
i kraft og med glands,
da ordet var målet
for syn og for sands,
dig vilde jeg love,
som fuglen i skove,
som stjerner i dagenes gry!
og, deilige måne!
ei du, som med iil,
må stjæle, må låne
dit dødninge-smil,
men du, som har luet,
så lun og så klar,
da ånden blev skuet,
som ild under glar,
dit ny og dit næde
er værd at omkvæde.
ei bytte gjør du på bedrag!
thi bandt jeg dig gjerne
af stråler en krands,
høihellige stjerne,
som skjuler din glands;
du soel under dække,
lys-billed af ham,
der sig lod pålægge
vort åg og vor skam,
i støv sig lod svøbe,
for støvet at døbe,
at klare med ild og med ånd!
fuldværd at omkvæde
og kalder jeg dig,
som favner med glæde,
en bølge så liig,
ydmygelig varmen
af solen bag sky,
og føder i barmen
da lyset på ny,
du skabning af ånden,
af gudhjerte-hånden,
du deilige måne i løn!
i stjerner fuldmange,
som knæle i sky,
med jublende sange,
når skyggerne flye,
når solen med størke
opstiger fra hav,
og levner kun mørke
en lysnende grav,
gid i vilde bære
mig kvad til hans ære,
som kalder hver stjerne ved navn!
da skulde jeg lære,
hvad få ikkun veed,
i runer fuldsære!
med eder beskeed,
som tidender føre
om solstråle-rov,
på årvågers øre,
på alsviders hov,
på skjoldet hint tykke,
af skye og af skygge,
som mørkner den strålende gud!
dog, vogn i det høie,
hvad, ristet på hjul,
for stærblinde øie
sig dølger i skjul,
hvor godt det sig rimer,
hvor sært du end gåer,
derom jeg af mimer,
som veed dine kår,
en sang hørde kvæde,
hvis toner med glæde
jeg låner min dværgemåls-røst!
og sleipner, du lette
fod-gjænger på hav,
mig undtes at gjætte
et gran om den stav,
der ståer på din tømme,
og røber din færd,
skjøndt ei at bedømme
jeg vover dit værd;
thi end ingen tale
om runen på hale
jeg hørde, som tykdes mig klar!
om runen på ravet
og guldet så purt,
på klingen fra havet,
på vin og på urt,
på bringen af grane,
på issen af muld,
på vingen af svane,
på neglen af skuld,
 på old-brages tunge,
jeg den hørde sjunge
så gjenlyd det gav i mit bryst!
om røsten jeg hørde,
om gangen jeg gik,
om ordet jeg førde,
om øiet jeg fik,
om morskab og møde,
om døn og om klang,
derom i dag-røde
skal lyde min sang,
vil gud, som jeg gjætter,
af større forsætter
som dag-værk fuldbyrdes et gran!
i kveld var det broget,
i nat var det tyst,
i morges fuldtåget,
men nu er det lyst;
hvad dagen skal bringe,
det gjættes vel kun,
dog ei bredes vinge
for intet i lund,
og altid en gjerning
det spåer, når guld-terning
hentriller på blad-tavle-bord!
ei løvspring man finder,
i norden på stav,
før solen oprinder
af nordlige hav,
og skyndelig kommer,
har først vi kun vår,
den nordiske sommer,
i dag som i går;
om høsten vil lykkes,
derom kan man tykkes
for tiden, omtrent hvad man vil!
det første, jeg mindes,
dog kun som en drøm,
ved spor, som de findesfinde,
i tankernes strøm,
af hvad der mon skride
så let over hav,
som rimene glide
en skjald over stav,
er dværgemåls-klangen,
 valkyrie-sangen,
i midvinters bælgmørke nat!
jeg drømde, at, slaget
af marken, på fjeld,
af lykken bedraget,
jeg vanked i kveld,
bortblæst var min størke,
og myrdet min ro,
med rædsel, i mørke,
jeg savned min tro,
mit hjertes veninde,
som gik mig af minde
i hjerne-vildfarelsens år!
jeg drømde, at staven
var over mig brudt,
af verden til graven
og glemsel forskudt,
jeg drømde, fuldgjerne
jeg låe under muld,
beklaged min stjerne,
men græd ei for guld,
nei, græd kun for størke,
og gjøs kun for mørke,
i midvinters troldskumle nat!
jeg drømde, mig vakde
en gubbe fuldsær,
hvem hånden jeg rakde
til underlig færd,
lod gjerne mig hæve
på gangeren op,
der syndes at svæve
som fugl over top,
lod øiet forbinde,
og fulgde i blinde,
på sleipner, den gubbe så kjær!
jeg drømte, fornøiet,
jeg stod i en sal,
heel liflig for øiet,
skjøndt dunkel og sval,
alt som jeg mig tænker
et udhulet fjeld,
hvor nord-lyset skjænker
en skumring i kveld,
hvor glimt, som man gjætter,
langt mere forjætter,
i guldets og gådernes hjem!
jeg drømde, at helte
opstege af jord,
med klinger i belte,
som kæmper i nord,
og harpen slog brage,
med fingre af guld,
så aldrig der mage
var hørt over muld,
og herlig, med klangen,
valkyrie-sangen
henstrømmed i dundrende chor!
den gubbe, som vakde
mig op af min slum,
et bæger mig rakde
af mjød under skum,
han bød mig udtømme
det breddfulde mål,
og glad jeg, i drømme,
drak asernes skål;
da løstes min tunge,
til draper at sjunge,
for helte, i hald og på høi.
nu gubben tilbage
jeg fulgde urædd,
som drømme så fage
vi fore afsted,
jeg sad under kappe,
men såe dog i smug:
af fødder, fuldrappe,
var otte i brug,
som årer på snekke
så sprang de i række,
så trådte de bølgerne blå!
han gjorde mig ære,
den gubbe så bold,
gav sværd mig at bære,
med hjelm og med skjold;
min æt han nedregned
fra toke i fyn,
med korset han tegned
mit øie til syn,
og bød mig så bære,
til nornernes ære,
primsigningens banner i nord!
nu følde jeg størke,
nu havde jeg ro,
på lys over mørke
jeg turde nu troe,
slet intet mig feiled
af hvad som forsvandt,
mit skjold det afspeiled,
så skyggen jeg fandt,
med skyggen fornøiet,
thi livlig for øiet
i skjold-speilet rørde sig alt.
jeg såe, hvor de strede,
om himmel og jord,
de kæmper så vrede,
som freden forsvor!
i alt hvad med størke
sig teede engang,
såe lys jeg og mørke,
som nornerne tvang,
og ledte med liste,
til meer end man vidste,
til måletmåled, til klarhed i alt!
jeg såe, hvor de glimted,
og blegned så brat,
de stjerner man skimted
i heden-olds nat;
jeg såe hvor den lued,
den herligheds soel,
hvis bane man skued
fra pol og til pol,
såe stjerner sig bøie
for den i det høie,
og knæled som stjerne-skud koldt!
jeg spotted de blinde,
som tænkde, for gud,
et fristæd at finde,
bag muldvarpe-skud,
som, blinde for solen,
sig bøied for muld:
for støvet i skolen,
i verden for guld,
jeg såe og jeg sagde:
med flid de fralagde
som dårer sig menneske-værd!
i nord-lyset skued
jeg solens herold,
som sol-ligest lued,
skjøndt glandsen var kold,
så brage det gjætted
på tidernes skjold,
hvad christus udretted
på jorderigs bold,
så christus kun gjorde,
hvad thor, skjøndt han turde,
besmittet, dog mægtede ei!
jeg drømde, at mærke
for ånden jeg bar,
at brynie-særke
som klæde jeg skar,
at kjækt på vor alder,
af loke besat,
jeg hævnede balder,
i gudernes nat,
og skar vel med sværdet,
i slange-blod hærdet,
den blindfødte hødur for stær!
det alt jeg end mindes,
men kun som en drøm,
hvis årsag dog findes
i tidernes strøm.
på skygger jeg stirred,
men ikke på tant,
sig tanken forvirred,
men synet var sandt,
med skygger jeg fægted,
det var, hvad jeg mægted,
som gjenlyd fra skyggernes land!
det næste jeg mindes,
det var ingen drøm,
thi i mig end findes
den levende strøm,
som lædsker og kvæger,
med væde fuldsød,
som dybt mig bevæger,
i lyst og i nød,
ja, kjærligheds-strømmen,
som klarede drømmen,
tilbeder, lovsynger min sjæl!
fra høielofts-salen,
hvad fæderne sang,
om rosen i dalen,
til hytten nedklang;
om troen i hjerte,
om sjælenes dåb,
om glæde i smerte,
om levende håb,
om kjærligheds finger,
som hjerterne tvinger,
mig spurgde en underlig røst!
jeg følde, at, slaget
 af marken, på fjeld,
af skygger bedraget,
jeg raved i kveld;
bortblæst var min størke,
og myrdet min ro,
det tordned i mørke:
og havde du troe
til bjerge at flytte,
det kan ikke nytte,
 når steenhårdt er hjertet og koldt!
mig tykdes, at staven
var over mig brudt,
til værre end graven
af herren forskudt;
mit støv jeg foragted,
min sjæl var mig alt,
jeg døden betragted
i åndig gestalt,
med døden i hjerte,
jeg følde ei smerte,
men blegned og gjøs for mig selv!
da lærde jeg arme,
i midvinter sval,
at lys uden varme,
er helvedes kval;
ei græde jeg kunde
for gud eller ven,
kun grue og grunde,
og grue igjen,
jeg kæmpe mig vilde
til kjærligheds-kilde,
omskabe jeg vilde mig selv!
du jord-klimp, du synder!
hvad tænker du på?
hvad kjødet begynder
må ånden forsmåe!
du gud vil undvære,
til du er ham lig,
nei, giv ham sin ære,
så hjælper han dig!
fra døden til livet
kun een det var givet,
på vinger, at hæve sig selv!
så tugted mig ånden,
med trøstende ord,
og bar mig på hånden
til kirke i chor;
der selv han mig døbde,
til anger og bod,
og han som os kjøbde
fra død med sit blod,
han skjænked mig livet,
som ham det er givet,
med kysset i kjærligheds kalk!
gak ud, sagde ånden,
forkynd over land,
at dåben, trods hånden,
er mere end vand,
at nadverens nåde,
i viin og i brød,
på underfuld måde
kan frelse fra død;
ved midvinters tide,
du selv fik at vide
hvad glimrende skygger formåe!
mit sværd dig har såret,
min hånd dig har lægt,
til kamp est du båret,
til mål og til vægt;
stik sværdet i skeden,
som feil du har brugt,
tænk immer på freden,
så strider du smukt;
mit sværd jeg dig låner,
hvad for det neddåner,
det vækker forklaret jeg op!
du sværdet skal bære
i sandhedens gjord,
du verden skal lære,
at fast er mit ord,
ja, verden skal finde,
på dig og din færd,
at ei gåer i blinde,
den jeg giver sværd,
at myrdes kan ordet,
men aldrig, ved mordet,
berøves sit evige liv!
slet intet du mægter,
kom vel det ihu,
så ei du tilfægter
dig afmagt og gru!
på gud skal du bie, 
om og han er seen,
det ellers må svie
til marv og til been,
hans timer og dage
gåe frem og tilbage,
du jord-klimp! tie stille for gud!
udråb kun, at ordet,
som skrevet det ståer,
bogstavelig jordet,
i ånden opgåer,
til ham at afbilde,
som, efter sin død,
beviiste med snilde,
at ordet blev kjød,
vil altid bevise,
at ordet er spise,
at ordet er liv og er ånd!
udråb kun, at striden,
med råd og med dåd,
udråb kun, at tiden,
med smilstål og med gråd,
skal kronen forgylde,
 til kongen så from,
 som hid, i dens fylde,
 med fred-lyset kom,
som mildelig bier,
 til orgelet tier,
 med seglen og dommens basun!
udråb kun: hvert øie
skal see ham i glands,
hvert knæ sig skal bøie
i kraft-navnet hans,
hver menneske-tunge,
som toner på jord,
skal vidne og sjunge:
den herre er stor,
til faderens ære,
velsignet han være,
vor broder, vor frelser, vor gud!
lad øiet kun stirre
på tidernes tegn,
men ei sig forvirre
i mythernes egn!
udråb hvad du skuer!
fortæl hvad du veed!
velsign mine duer,
hvor de synke ned!
frygt aldrig for fienden!
men vogt dig for vinden,
for skinnet af hvad jeg har sagt!
når lyset, du skimter,
af ordet opståer,
da siig, hvor det glimter,
hvad sikkert det spåer;
thi himlen skal svinde,
og jorden forgåe,
men ordet skal vinde,
og tegnet beståe,
som ordene lyder,
hvad tegnet betyder
må ånden som gav det forståe!
så gjør nu dit bedste!
på ordet giv agt!
jeg kun vil stadfæste
hvad selv jeg har sagt;
men skulde og helte
jeg skabe af been,
og skulde jeg smelte
mig hjerter af steen,
ei svigte skal ordet,
men herlig, trods mordet,
i ånden forklaret opståe!
så lød fra det høie,
hvor stille jeg sad,
med ordet for øie,
en røst over blad;
jeg lytted, jeg loved
den herre så blid,
jeg ypped, jeg voved
den standende strid,
jeg høded, jeg hugged,
jeg sang og jeg sukked,
min hug stod til seier og fred!
jeg tog nu mit stade,
hvor gud mig det gav:
på babylons gade,
ved daniels grav,
hvor sidste gang ordet
i psalmer gjenlød,
hvor luther var jordet,
hvor troen var død,
hvor stenen alt kneiste,
som saga opreiste
til tegn ved hensmuldrede been!
der stod uforfærdet
jeg ikke som steen,
men blottede sværdet,
og var ikke seen,
med strålen i størke,
at vise på skjold,
han streed ei for mørke,
den kæmpe så bold,
hans sværd var en stråle,
som godt kunde tåle
at prøves i helvedes ild!
som sværdet, så huset,
han bygged for gud,
ei sank det i gruset,
trods gloende skud,
thi grunden var ægte,
og muren stod fast,
om også hver lægte
i luerne brast;
hvad stålet kan skjære,
kan bålet fortære,
men hånd og med stålet fornye!
som huset, så harpen,
han slog over muld,
fra elben til sarpen,
med strænge af guld.
kast harpen på bålet!
den strænge-leeg gild,
som trodsede stålet,
den tåler og ild,
sit offer den bringer,
og klarere klinger
udglødet, den luttrede stræng!
som harpen, så bogen,
der bærer hans navn,
og skimler i krogen,
i skyggernes favn;
hvad hånden har malet,
i røg kan opgåe,
hvad tungen har talet
skal luttret opståe,
på glødende vinger
fra bål sig det svinger,
som stjerner til himlen så bradt!
som bogen, så barnet,
han avled på jord,
udviklet af garnet,
oplært af guds ord,
sin moder at ære,
og til hendes værn,
at træde og bære
selv gloende jern,
mens stille hun binder
sin krands af kjær-minder,
med tårer ved faderens grav!
er øiet og målet
ei grunde for dyr,
skal barnet på bålet
bevise sin byrd;
for barnet at braske
det klæder kun slet,
men see, om hans aske
ei giver ham ret,
så af den sig hæver,
mens bålet end bæver,
som kæmpe hans fader på ny!
som barnet, så bordet,
han dækked i chor,
til ære for ordet,
som barnet kun troer,
til gavn og til glæde
for alle de små,
som gjerne til sæde
på skamlerne gåe,
og gjerne ståe skrifte
for ham, som vil stifte
et kjærligt, et evigt forlig!
ja, bordet, som dårer
foragte nu så,
at det ikkun tårer
at tolke formåe,
deraf kan i brænde,
med dugen, hver splint,
men, om, til den ende,
i springe i flint,
ei sølvet og guldet,
udluttret fra muldet
 i smelterens gloende ovn!
sålænge end findes
i støvet et savn,
der kun kan forvindes
i frelserens favn.
sålænge skal bordet,
med sølv og med guld,
med troen på ordet,
ståe høit over muld,
og hjerter forene,
som levende stene,
til piller i faderens huus!
ja, selv når udtømmet
er kalken på jord,
og atter indstrømmet
i englenes chor,
skal end i guds rige
sig reise det bord,
thi aldrig kan svige
et sandhedens ord,
og sagde han ikke:
det ny vil jeg drikke
med eder i faderens land!
så, ivrig med tunge,
og dristig med pen,
jeg sværdet lod sjunge
om bibelens ven,
jeg ordet lod virke
på gammeldags viis,
i skole og kirke,
til fædrenes priis,
jeg ordet lod dømme,
og ånden berømme,
som ordet gav levende kraft!
når røsten sig hæved,
som stormen udfoer,
da fnøs eller bæved
dens fiender i nord,
da lyttede alle
som troed guds ord,
med brun og med balle,
de gamle i nord;
med seier i vente,
på mælet de kjendte
i barnet hans fader igjen!
når luther hin lille,
som i mig opstod,
sad troende stille,
og bogen oplod,
da såe jeg en kjerte
af ordet opgåe,
da legde i hjerte
lys-englene små,
da sang de: fra oven
vi komme til skoven,
fra himmelen høit kom vi her!
på bølgende buer,
på danne-brogs tegn,
jeg kjendte de duer
fra lys-havets egn,
som tidende bringer
med levende røst,
med snehvide vinger,
og høirøde bryst,
jeg måtte mig bøie,
for bud fra det høie,
for ånden ærbødig til jord!
alt hvad jeg da hørde,
hvad dunkelt jeg såe,
hvad inderlig rørde
lys-englene små,
det gav jeg min stemme,
skjøndt tit det var sært,
jeg kunde fornemme
det ånden var kjært,
og ham, som mig døbde,
til ham, som os kjøbde,
jeg skyldte min røst og mit liv!
nu lød over vange,
nu lød over nord,
i suk og i sange,
et underligt ord,
fuldmørkt for de fleste,
men rørende dog,
til spot for det meste,
når ei det nedslog,
til lyst, når i drømme,
jeg skygger lod svømme
som svaner på tidernes hav!
ei tale i tåget
jeg sendte om land,
som fuglen jeg våged,
og drømde som mand,
min sang har ei sveget,
og svigter vist ei,
jeg drømde om meget,
som end er på vei,
men kornet fra halmen,
og drømmen fra psalmen
jeg skjelned og skildte med flid.
at meget begravet
der låe under muld,
og meget i havet,
at ligne ved guld,
ja, ædle metaller
i klippernes skjød,
og mynt, som koraller,
hvor snekkerne flød,
de lys, jeg såe lege,
nu blå, og nu blege,
mig meldte, mig røbed i kveld!
at der er det meste,
hvor mindst man det seer,
hvor kun for de fleste
er strand-sand og leer,
hvor mange vil tænke,
når hver tager sit,
den fattige enke
må leve på kridt,
har vand kun at drikke,
er nødt til at tigge
om smuler fra rige mænds bord;
at der er det bedste,
i bund og i balk,
at der er det næste,
i kridt og i kalk,
at der er det klare,
i belt og i sund,
hvor snekkerne fare,
som fugle i lund,
at her, under jorden,
er guldet fra norden,
det skimted jeg dunkelt i kveld!
jeg skimted, jeg gjætted,
hvad rimelig-viis
de grav-lys forjætted,
til fædrenes priis,
af syn og af gjætning,
med kridt og med lim,
jeg gjorde en fletning
i roskilde-rim,
som roskilde-knøse
engang skal opløse
og klare til roskilde-vand!
nu kom der en due,
med danne-brogs tegn,
i bølgende bue,
fra lys-havets egn,
ei legde forinden
lys-englene små,
men strømmed på kinden,
som bølger mon gåe,
det varslede mørke,
thi lys uden størke,
det skaber en tus-mørke-stund;
med godset du rutter,
og ødsler i løn,
godt nok med den luther,
ret smukt af hans søn,
men min er omsorgen,
mig selv er jeg næst,
jeg også i morgen
vil byde til gjæst,
din gjæld jeg dig skjænker,
men bie, til jeg bænker,
og skjænker dig huld i min hald!
gak nu til de daner
og norbagger små,
hvor gjengjæld du ahner,
 forfør hvad jeg nok såe,
du utro husholder
dem skjænked i smug!
gak til dem, du tolder!
for snildelig brug
af pennen og fristen,
de deres jævn-christen
 taknemmelig låne vel huus!
for resten, vær rolig,
bliv vågen, giv agt!
jeg holder det trolig
alt hvad jeg har sagt.
hvad selv du i drømme
har seet eller hørt,
må ånden bedømme
som har det fremført,
må selv du forsvare,
og lade forklare
ved lyset med tiden sig selv!
så mælede duen,
og vilde nu brat
utrøstet på tuen
mig arme forladt,
da greb, i min vånde,
om vingen jeg fast,
da kom jeg i ånde,
og råbde med hast:
jeg gjorde mit bedste,
nu er jeg din næste,
med livet jeg slipper dig ei!
vist haver jeg brøde,
hvo haver ei den,
men frelseren døde,
og gud er min ven,
i sønnen er livet,
på sønnen jeg troer,
og gud mig har givet
på livet sit ord,
han kan nu ei støde
mig ned til de døde,
som mumle i skyggernes land!
gåer herren i rette
med støvet, da må
han vinde sin trætte,
 og støvet forgåe,
men jorderigs dommer
har svoret og sagt:
 for dommen ei kommer
 hvo med mig gjør pagt!
på ordet jeg lider,
med ordet jeg strider,
med livet jeg slipper dig ei!
så lærde min fader
mig kampen med gud,
han ingen forlader
som holder den ud;
forlader ei sine
i skyggernes land,
vil sjælen til pine
ei sætte i band,
som lod sig forhåne,
af dem som ei skåne,
men håne hans hellige ord!
i valmue-tåge,
i klingrende frost,
at vente og våge,
forsvare sin post,
hvo det kan fuldbringe,
kan også, fra jord,
til himlen sig svinge,
så let som guds ord,
men herren det nægter,
at nogen det mægter,
undtagen han selv og hans ånd!
han selv lod mig lære,
at støv kun i løn,
har eet at begjærebegjæxe
med suk og med bøn,
det søgde jeg efter:
at bygge og boe,
hvor sjælen har kræfter,
og sindet har ro,
hvor gud alle dage
er stærk i de svage,
i herrens det deilige hus!
han veed det, som skuer
hvad hjertet attråer,
at bedre mig huer
en dag i hans gård,
om og i nat-røde,
som fienden har tændt,
min hytte må gløde,
når værket er endt,
end tusinde døgne,
omtågede, søgne,
kun skjønne på skyggernes mål!
han veed det, som kjender
min inderste lyst,
at hvad sig end vender
og krymper i bryst,
på tærskelen tager
jeg heller min plads,
end høit jeg fremrager
i verdens pallads;
før lavest på skamle
i løn hos de gamle,
end høit i de selv-kloges lag!
han, ved sine sale,
vist rede og lye,
til spurv og til svale,
vil skjænke på ny,
han ei vil udjage
den ringeste fugl,
som under hans tage
kun søger et skjul,
for der at udlægge,
for der at opklække
et kuld til hans herligheds priis!
han såe mine tanker,
ved dag og ved nat,
hvor ensom jeg vanker,
af verden forhadt,
hvor ingen mig kjender,
som under mig godt,
en fremmed blandt frænder,
selv drenge til spot,
han veed, hvad der kvæger,
trods malurtens bæger,
mit sind og mit hjerte i løn!
de fremmede frænder,
på mark og på fjeld,
som ikke mig kjender,
jeg spåede held;
mig tykdes, i norden
jeg helgene såe
opstige af jorden,
og bølgerne blå,
for vidne at bære,
til frelserens ære,
om livet, han dødninger gav!
har støvet og mindet,
af fædrenes old,
mit øie forblindet
for runer på skjold,
så skygger af livet
for varsler jeg tog,
jeg dog vel med sivet
mig selv kun bedrog!
jeg loved kun lykke,
til dem som vil bygge
på zions den prøvede steen!
vist haver jeg feilet,
i skjøn, som i skud,
 dog altid i speilet
 jeg ledte om gud,
og sikkert den kjerte
opsteeg af hans ord,
som trøsted mit hjerte
med håbet om nord,
den fløi mig i hånden,
hvor herlig i ånden
 opstod de hentørrede been!
når lænderne bæved,
og hænderne sank,
mit øie sig hæved
til stjernen så blank,
som stod over norden,
og størked min tro;
skal nu under jorden
jeg søge min ro,
skal håbet mig briste,
skal huset jeg miste,
o, gid jeg da låe under muld!
velan! du har vundet,
(så røsten nu lød)
du nåde har fundet
i liv og i død!
vil ei du udvige,
velan da, så bliv,
når god du tør sige
for brødrenes liv;
men han, som på gåder
forståer sig, dig råder:
gak ud, og tie stille for gud!
til himmelens fader
dit håb du har sat,
han ei dig forlader
i nød eller nat!
den fjer, du har fattet,
behold den til pen,
det vorder vel skattet,
som skrives med den!
guds timer og dage
gåe frem og tilbage,
vi samles, vi sees igjen!
ja, end før du skuer,
igjen over bog,
de bølgende buer,
du mærker dem dog;
når fjeren mon klinge,
jeg gav dig til pen,
da rører min vinge
den savnede ven,
da sødt sig forbinder
pårørende minder
i hjerte, i ånd og i ord!
så talede duen,
og svang sig da bradt
fuldhøit over tuen,
og see, det var nat,
mid-vinter i norden,
alt ligesom før,
ja vinter på jorden,
i sønder og nør,
hin hjertelig kolde,
som thurserne volde,
som varsler om ragna-roks gnye!
jeg følde, fuldene
på marken jeg gik,
blandt mossede stene,
med drømmende blik,
ei gik jeg i mørke,
thi månen var klar,
men lys uden størke,
som øine af glar,
kan intet oplive,
kan skygger kun give
et blændende livligheds-skin!
jeg oversåe skoven,
som mørkned i kveld,
såe op over voven,
til kneisende fjeld,
såe skyerne blåne,
og kæmper ståe op,
hvor stigende måne
stod klar over top:
o, havde jeg vinge,
jeg vilde mig svinge,
didop hvor det gryer ad dag!
sørg ikke for vinge!
mig svared en røst,
agt ikke så ringe
den nordiske trøst,
at himlen i vove
dog haver et speil,
at hesten har bove,
og snekken har seil!
vil end over bølge
engang du mig følge,
da gjæste vi kæmpernes land!
en stund er det siden
vi såes i kveld,
jeg håber, med tiden,
vi enes dog vel,
du veed at de våben,
jeg gav dig engang,
ei stride mod dåben,
men frede om vang,
med dem over bølge
du atter mig følge
på snekken med lønlige kår!
velkommen tilbage!
jeg svared så brat,
din sang og din sage,
en midvinter-nat,
er ei at foragte,
skjøndt røsten er svag,
er værd at betragte
endogså ved dag,
jeg nok dig vil følge,
på rullende bølge,
til nordens det sande valhald!
så steeg jeg på hesten,
som mægter i trav,
fuldsært, norne-gjæsten
at bære på hav,
ei meer under kappe
jeg skotted i smug,
såe fødder fuldrappe
som årer i brug,
men kunde, skjøndt vågen
dog ikke for tågen
see grandt, hvad på bølgen os bar!
i tellemarks egne,
ved nord-søe, et fjeld,
som bølger indhegne,
vi gjæsted i kveld;
hvor kulen nu findes,
med vindåben dør,
som gubberne mindes,
en kirke var før,
med trapper fuldsære,
  michael til ære,
udhugget, indhulet i steen!
see, der var vi inde,
forleden engang,
da du gik i blinde,
og jeg var i trang,
der end vi kan bede,
ifald du har lyst,
men er dig dernede
for mørkt og for tyst,
vi herberg kan låne,
hvor stjerner og måne
omskinne os venlig på hald.
på loftet, på taget,
af kirken fuldsær,
i muld-overlaget,
ved lyset fuldnær,
der lagde i tue,
på løibænk af steen,
så hardtad til skue,
man fædrenes been,
et spade-mål nede
der nemt at oplede
er støvet af kæmper i nord!
der sad jeg i tanker,
og samlede støv,
alt som man opsanker
de visnede løv,
hvor sidste gang hviled
en hensovet ven,
det er som tilsmiled
os skyggen igjen,
dog savne vi ånden,
og føle i vånden:
kun blænd-værk er skyggernes smiil!
jeg sad, som i drømme,
sig hvælved en hald,
vel værd at berømme
for vanråde-skjald,
om borde fuldlange
med drotter på rad,
sad kæmper fuldmange,
som skåde jeg gad:
olaver, haralder,
med norriges balder,
og thjodolf med skjalde i flok!
vel blege og kolde
de sad over bord,
dog blide og bolde,
som kæmper i nord,
og når jeg dem minded,
i sturlesøns sprog,
om bygen, som vinded
i hjørungar-våg,
om ørnes hus-holder
ved solskjel og svolder,
de nikked, mig tykdes, med smiil.
dog, see, nu fra gruen,
i dødninge-hald,
opblussede luen
for vanråde-skjald,
da såe jeg med smerte,
at smilet var dødt,
da følde mit hjerte,
mig uheld var mødt,
jeg følde på vånden,
at skyggen for ånden
i måneskins-natten jeg tog!
og, see, nu ved gruen
det sært sig begav,
sig hæved i stuen,
som reist i sin grav,
med dødblege kinder,
en kvinde så from,
med friske kjærminder
i barmen hun kom,
på smilet hint bløde,
det tåreblændt søde,
vor moder jeg kjendte igjen.
velkommen, du kjære!
jeg kjender dig godt,
så øiet skal være,
så himlinge-blåt,
så axler hun kåben,
den hav-frue skjøn,
kjærmindelig åben,
med rosen i løn!
må did jeg dig følge,
hvor dybt under bølge
end blomst byder vinteren trods?
hun nikked med blide,
vor moder så kjær,
men såe til min side,
og peged på sværd,
lad det blive hjemme,
så lød hendes ord,
giv gjæst det i gjemme,
til nøden er stor!
for gammel er kåben,
den tåler ei våben,
og råd har jeg ei til en ny!
jeg sad under armen,
som barnet på skjød,
da lærde mig varmen,
hun var ikke død.
vi kom gjennem tåge,
som niffelhjems tagtog,
at dale og våge
det kosted umag,
man skulde i tågen,
vel være lysvågen,
men lade med flid som man sov.
vor moder med styrke
mig ærlig stod bi,
så snart i tusmørke
jeg skued en stie,
af fødder fuldmange
i søvne betrådt,
de døde mænds gange
dem kjendte jeg godt,
men gjøs for at ende,
med livet i hænde,
min bane på døde mænds vei!
med purpur til kåbe,
her glimrende stod,
fuld talrige hobe,
af konninge-blod,
som støtter de stode,
på skamler af guld,
men trindt dem opgroede
kun tidsler af muld,
så did vi os skyndte,
hvor solskin begyndte
at vække kjærminderne blå!
en elv der med vælde,
man kalder den slid,
nedstyrter fra fjelde,
mørkladen og strid,
med bølgerne kolde
nedruller en hær
af hjelme og skjolde,
af brynjer og sværd,
af buer og pile,
der findes ei hvile,
der fæstes på skifte kun syn.
de sorteblå vover,
hvor torne kun groe,
med nød vi kom over,
på flydende bro,
her kæmperne ginge,
som møer til dands,
hinanden på klinge,
i kreds, under krands,
ja krands af kjærminder,
som deilig sig vinder
om dalen ved bjergenes fod!
see, moder, jeg meldte,
her blomsterne groe,
i skyggen af helte;
her ånderne boe!
for godt dig mon hue,
da svared hun snild,
hvad stolt er til skue,
endskjøndt det er spil,
thi skygger du finder
kun her af kjærminder,
i efter-skin kolde af dag!
vi vandt over bjerge,
det var ikke let,
de stod for at værge
den yndigste plet,
hvor bøgene slynge
sig deilig på skrå,
i krands om en klynge
af høiene blå,
af duftende bølger,
som godvillig følger
kun nattergal-ånde i sang!
o, her er din vugge,
vor moder så kjær,
o måtte jeg plukke
kjærminderne her!
ak, søn, til hvad nytte?
hun svared på stand,
nei, kunde du flytte
min vugge et gran,
da var jeg fornøiet,
da åbnedes øiet
for lys i de levendes land!
see muren bag høie,
derover den må,
jeg længe med møie
har prøvet derpå,
hvad aldrig en kæmpe
udretter med magt,
kan lykkes med læmpe,
tie stille, giv agt!
hvordan du kan ramme
hvad kjært er din amme,
du mærke nu lignelseviis!
hun tog af sit belte
en hammer fuldsær,
for nordiske helte
langt bedre end sværd,
den veland hin bolde,
af pureste guld,
vel smedded til trolde,
for gram han var huld,
som skulde på sletten
sig måle med jetten,
på hvem beed ei steen eller stål!
den banker, den hammer,
så sagte, så tyst,
som i vort løn-kammer,
den lille på bryst;
i fjeld det dog runger,
med underlig klang,
alt som på steen-tunger
en smeltende sang,
og hvad for den hammer
ei smelter, det flammer,
som trolde ved kjærligheds-ord!
den grund-mur på tue,
det konst-værk af hel,
var som man kan skue
et iskampe-fjeld,
vor moder sin hammer
kun rørde et gran,
i brand-gule flammer
stod muren på stand,
men luerne isned,
vor moder henvisned
som blomst ved ildsprudende fjeld!
den gamle neddåned,
da underlig vildt
kjærminderne blåned,
og vanvittig mildt,
fra høi var at høre
som agerhøns-kluk,
der klang i mit øre
som dødninge-suk,
men syv gange klangen,
af guldhammer-sangen,
gjenlød fra det takkede fjeld!
det var, som de stene
udtoned med lyst:
nu har vi dig ene,
du levende røst,
nu ligger du fangen
fulddybt under muld,
nu råder for klangen
det underjords guld,
nu kun hos de døde
er tonerne søde,
for dem synger fuglen i bur!
med kjærlighed døden
dog aldrig fåer bugt,
som kulden af gløden,
den jages på flugt,
og hvor, i løn-kammer,
i kvindeligt bryst,
mon banked en hammer,
så sagte, så tyst,
i ungdom og ælde,
med varmere vælde
end, ømmeste moder! hos dig!
hun sprang da i veiret,
så let som en rå,
hun nær havde seiret,
om rigtig jeg såe,
dog bedst er at sige,
hun fik det at see,
ved, over at kige,
hvad ei kunde skee;
hun gjorde med snille,
som bien sig lille,
og fandt dog ei sprække til vei!
så tog hun en hane,
dens hoved omvreed,
på luftige bane,
det over hun streed,
og neppe vel røre
det kunde ved jord,
da fik man at høre
et underligt chor:
på hin side muren
høirøstet som luren
slog hanen med vinger, og goel!
da løfted på høie,
på bølger i lund,
flux sigrid sit øie,
af blyhedens blund,
ei turde sig dølge
den sol-dåtter skjøn,
som fødtes i bølge,
og voxde i løn,
lad strålende tårer
kun spottes af dårer,
sødt gløder dog bølgernes soel!
ei skygger sig hæved
på høien i lund,
kjærminder kun bæved
som bølger i sund,
skjøndt mange i følge,
man een dog kun såe,
en tonende bølge,
kjærmindelig blå,
et underfuldt øie,
af dugg fra det høie,
en sol-favn, et levende speil!
forbauset, halv bange,
jeg grund-muren såe
sig røre i vange,
som bølger mon gåe;
som bakker i belte,
når vår kommer brat,
den måtte hensmelte,
af jetten forladt,
der mægter at dølge
den rullende bølge,
som steen i sin iskolde favn!
den jette, man kalder
ham hræsvælg i nord,
fuldgammel af alder,
som mørkheden stor,
hvis skygge sig breder
til niffelhjems tag,
hvis ånde sig spreder
som pile i slag,
den store, den stærke,
med soel-brændemærke,
til pol måtte flygte på stand!
op vågned på fjelde
nu kulbrynde-skjald,
og brat da med vælde
det runged i hald:
hør hanen, hvor vinger
han rysted, og goel!
see hist, hvor sig svinger
den strålende soel,
fuldhøit over voven
og marken og skoven,
ja, høit over dovre og kjøl!
så vågner, i bolde
nu alle da brat,
som sov under skjolde
på tuer i nat!
op alle, som mægte
i marken at gåe,
op, alle som slægte
kjærminderne på!
i skye stikker mærket,
nu hånden på værket,
hver sjæl af de levendes kuld!
nu smeltede gjærdet
som iis-kamp i tøe,
der spærred, forhærdet,
de saliges øe,
trods ormen hin snare,
som letted i kveld,
med oxen vi fare
nu lukt over fjeld,
ei bør os kan feile,
med olav vi seile
i sænk både klippe og trold!
nu kalde vi broder
enhver, som, i løn,
de levendes moder
vil kjende for søn,
ei tid eller tunge,
ei hud eller hår,
de gamle, de unge
at skille formåer,
nu skal, efter hånden,
hvad eet er i ånden
til eet og forsamles på jord!
lysvågen i drømme,
jeg færdedes sært,
hvad dårer end dømme,
er mindet mig kjært,
ei giver det størke,
men dæmper dog frygt,
om dagen, i mørke,
at drømme så trygt,
og morgen-drøms minder,
når dagen oprinder,
til sol-blommer vorde på stand!
jeg følde, skjøndt staven
slet ikke var brudt,
mig dog som til graven
fra kirken nedskudt;
jeg vandred i ånden
med fædrene vel,
men til dem, ved hånden,
at hente fra hel,
fra glemselens mørke,
dertil vilde størke,
dertil måtte kjærligheds-mod!
på asers guld-terning
jeg læste i tal,
den kjærligheds-gjerning
var blevet mit kald,
jeg måtte og finde,
mit bjarkemåls-ord,
med fædrenes minde,
låe dybt under jord,
jeg måtte, jeg vilde,
og kunde dog ilde
med staven nedstige til hel!
på asernes side,
let nemmes det kan,
med hermod at ride,
til skyggernes land;
men stene må klage,
med fugle i chor,

om balder tilbage
skal komme i nord,
og asernes lykke
er skin kun og skygge,
når breidablik kun er en skye!
hvad daner kun lære,
det kalder jeg held,
med kvinden hin kjære,
som hading i kveld,
det dyb at besøge,
i mindelig tro,
hvor blå mellem bøge,
kjærminderne groe,
hvor habor og signe
i kjærlighed ligne
hinanden endnu, som på jord!
den lykke at prise,
for frænder i nord,
med staven at vise
på skat under jord;
for spotten at døve
med dannemarks guld,
at vise en prøve,
opgravet af muld,
det kalder jeg glæde,
det er, somsåe at kvæde
om kampen, når dragen er død!
ja, du, som har sjunget
om guld under jord,
og sagnet udtunget
som hjertet i nord;
vist eet er, at stjæle,
mens røveren sov,
et andet, at kvæle
ham, over hans rov;
at stjæle med læmpe,
men ikke at kæmpe,
mig lærde din guldmager-sang!
ei mage til glæde
der findes, så sød,
som den at omkvæde
sin udstandne død,
den glæde jeg kjender,
og priser ham glad,
som styrer og vender
al klage til kvad,
når blot ei på skygge
man håbet vil bygge,
men kun på hans ånd og hans ord!
dog, glimt er vor størke,
og blus kun vort mod,
når dragen i mørke
vil drikke vort blod,
sig krymper for døden
som ormen, vort støv,
og glemmer i nøden,
at synkende løv
skal vår låne vinger,
så gjenfødt det springer
fra roden på grenene ud!
jeg tænkde, når øie
på blusset man fik,
som stiger fra høie,
for vogterens blik,
da vidned med størke
det blinkende guld,
at andet end mørke
der låe under muld,
da torde vel ånden
opståe efterhånden,
som herren opstod af sin grav!
jeg tænkde, hvis lykke
jeg fik til den id,
om fædrenes skygge
at vise med flid,
det var ei at nægte,
den havde en hånd,
og hånden var ægte
som dannet af ånd,
da måtte man bøie,
på fædrenes høie,
for herren de stivnede knæ!
da lød over vange
en underlig røst,
som dødninge-sange,
til døendes trøst,
som gjenlyd af skjolde,
der smile ad sværd,
af grundfaste volde
i blide-kast færd;
men kun for lydhøre,
som hjertet gav øre
for fædrenes hviskende ånd!
for disse kun blæste
da bølgernes søn,
og de sig kun læste
til guldet i løn;
for mængden i vange
var volden kun støv,
og dødninge-sange
kun vind-pust i løv,
var dannevirks-tale
om thyra i dvale,
var høienes blå-mai kun tant!
de røster, vi hørde,
de buer, vi såe,
de stråler, os rørde,
som bølger mon gåe,
som lysende strømme,
som bølgende lyn,
det var ikke drømme,
dog natlige syn,
som nord-lys, fuldsvare
sig ret at forklare,
ja nord-lys i ord og i ånd!
poetiske gåder,
og varslende blus,
dem verden kun skåder,
som haler af hus,
som tåge-cometer,
og luft-syn til stads,
vi var dog propheter
om andet end fjas,
der så kunde rime,
at hver i sin time
høirøstet, som vækkere slog!
ja, hører mig, brødre,
i skjoldunge-land,
hvis ammer og mødre
var døttre af dan,
hvis hamre har hødet,
og tonet med klang,
hvis kinder har glødet,
som mine, engang,
hvis sange måe gjemmes,
om end de forglemmes
en time i skyggernes land!
lad verden kun tænke,
vi intet betød,
og bøgerne bænke
i glemselens skjød!
lad synes, som mørke
blev stagernes løn!
lad synes, som mørke
blev lysningens søn,
som om, efterhånden,
ved lyset, for ånden
man blindere, døvere blev!
det er dog kun skyer,
som skygge en stund,
til morgenen gryer
fra lys-havets grund;
når hanen da galer,
mens vingerne slåe,
når dag-moder taler
med bølgerne blå,
da springer af vuggen,
hvad lyset og duggen
har underlig virket i løn!
så trøsted i vange
jeg sørgende få,
og vilde med sange
dem tiden forslåe,
dog sange om sange,
og drømme om dag,
let vorde for lange,
som viser om slag,
jo meer jeg fremførde,
des mindre man hørde,
jeg talde tilsidst med mig selv!
jeg måtte da føie
vor moder, og døe,
jeg måtte da pløie
den dødninge-søe,
jeg måtte beskride
de døde mænds sti,
jeg måtte mig stride
al brammen forbi,
ja, stage mig over
de sorteblå vover,
og brydes med skygger på val!
til latter for dværge,
jeg måtte, med flid,
gåe nedenom bjerge,
hvor bunden var sid,
på trods mod naturen,
til gavn for de små,
jeg måtte ved muren
som hovedløs ståe,
mens hoved fra hærde
fløi lukt over gjærde,
thi selv gik for hane jeg her!
det nemt er at smile
ad sprænglærde små,
som ikkun på stile
at file forståe,
som end ei kan fatte:
når knudrede green
man så vilde glatte,
som tømmer og steen,
gik livet i løbet,
gik marven i kjøbet,
gik båden i arbeide-løn!
ja, hvem må ei smile
ad sprænglærde små,
som ikkun på stile
at file forståe,
og kan ikke tale
med fynd eller klem,
til thyra i dvale,
om dannemænds hjem,
og veed ei, at grunden
til skrift er i munden,
men seer den i vildgåse-fjer!
ja, vist må man smile
ad sprænglærde små,
 som ikkun på stile
at file forståe,
og veed ei, at tunge
må gjøres til pen,
om pennen skal sjunge
og tale igjen,
ja, lægge de unge
det gamle på tunge,
som bort med vild-gjæssene fløi!
ad blæst kan man smile,
når først med sin stavn,
til ankers, til hvile,
man ligger i havn,
men ei, mens man pløier
det vildende hav,
og døende krøier
i fædrenes grav,
da nødes man næsten
til pust imod blæsten,
skjøndt veiret man taber derved!
så tabde jeg ånde,
og tiden dernæst,
og vandt mig kun vånde,
i kampen mod blæst,
bortødsled de kræfter
på vindbøsse-konst,
jeg sukkede efter
omsider, omsonst,
i niffelhjems-tågen,
i bøgelunds-krogen,
ved muren, i skjærs-ildens kval!
dog, bort med al klage!
ham love min sang,
som, stærk i de svage,
opfylder vor trang,
og styrer så trolig,
de småfolk til gavn,

der elske hans bolig,
og ære hans navn,
ja, løser i nåde
til glæde vor gåde,
om end vi indvikled den selv!
den finger, som rørde
ved lyset i kveld,
mig underlig førde
lysvågen til hel;
kom tåge for øie,
det fingeren gneed,
så lys fra det høie
til dybet sig streed,
forunderlig størket,
den drog gjennem mørket
til målet en stribe af lys!
ja hoved fra hærde
den læmpelig skar,
og streed over gjærde,
hvor røsten er klar,
hvor harper og skjolde,
hvor lure og sværd,
kun tonen beholde,
som hjertet var kjær,
hvor skyggerne tale
om thyra i dvale,
kjærminder om livet i løn!
nu lød over vange
en folke-lig røst,
i sagn og i sange,
til børnenes trøst,
til spot for de store,
til gavn for de små,
som hvad dem kan more
selv prægtig forståe,
til bro over belte,
som skiller fra helte,
et kortsynet puslinge-kuld!
den røst havde sovet
i hundrede år,
og aldrig sig vovet
at løfte fra bår!
som hveden og rugen
i ånds efter-år,
i jordelins-dugen,
den lagdes på bår;
som rugen og hveden,
beholdt dog forneden,
trods iis-slag, den livet i løn!
hvor end, mellem bøge,
om natten man såe
trold-puslinger spøge,
og døde opståe,
som gjenfærd med lagnet,
til lyst og til gru,
omsvæved i sagnet
vor moder endnu,
og hvisked i vangen,
hvad fordum i sangen
hun lånde sin smeltende røst!
hvor end under bue,
i kirke og chor,
hvor end i sin stue,
på bænk over bord,
man tonede sangen
fra fædrenes old,
om dagen forgangen,
om herren vor skjold,
der sang under mulde,
trods dødninge-kulde,
vor moder med levende røst!
hvor bøgene fredeom skygger endnu,
hvor kingo på hede
end kommes ihu,
der tidlig mit øre,
skjøndt dannet af stål,
fik lyst til at høre
det deilige mål,
der favned, af sangen,
mit steen-hjerte klangen,
som nord-havs gjenlydende fjeld!
hvor dunkel, fra fjelde,
en dundrende klang
opstiger, med vælde,
af old-tidens sang,

hvor tonerne suse
med brag over val,
som elvene bruse
i klippernes dal,
der følde sig hjemme
mit hjerte, hvis stemme
som braget, var gjenlyd i steen!
hvor klar sig, fra bølge,
med sølverlig klang,
med guder i følge,
opsvinger en sang,
som stiller for øie
os heltenes byrd,
i glimt fra det høie,
i thor og i tyr,
der tykdes mit øre
den høi-sang at høre,
hvis klang det fik årle fuldkjær!
dog andet at mærke
fik øret i kveld,
da mjølner hin stærke
slog dale i fjeld,
fra steenhårde malme,
den hellige klang,
af fædrenes psalme,
høirøstet udsprang,
og lod mig fornemme,
at frelserens stemme
af steen kan udvirke ham priis!
med høi-sangens toner,
som stege fra hav,
til støvets forsoner,
som ånde os gav,
opstod i mit øre,
som helgen af skrin,
fuldliflig at høre,
en tone så fiin,
som ånd lod mig nemme,
var hav-fruens stemme,
når tæt over bølge den klang!
da lød fra det fjerne:
en søn under øe,
som haver den stjerne,
han aldrig skal døe,
og aldrig opslide
den klædning så gæv,
han fandt under lide,
af nornernes væv;
treskaftet, usyet,
den, vendt og fornyet,
ham følger i paradis ind!
en stribe som skoven,
når feirest den ståer,
en stribe som voven,
når smullest den gåer,
en stribe som klinten,
i skumring og gry,
når blågrå, som flinten,
den rager i sky;
den klædning til sønnen
skjøn hav-fru, på bønnen,
annammed af norner i løn!
o, herlige syner,
på ensomme vei,
når klarlig det lyner,
og tordner dog ei,
når stjerner og måne
sig speile i hav,
når skyer ei gråne,
men skinne deraf!
og altid har folket
de lyn-glimt udtolket,
som tegn på en glædelig høst!
men, ak, når dog tørken
tog grøden af jord,
så marken fra ørken,
ved sund og ved fjord,
ei nem er at kjende,
hvad lover da lyn?
når livet har ende,
hvad nytter da syn?
når bølgen er isnet,
når blomsten er visnet,
hvad nytter da medbør og glands!
når blomsten er visnet,
er glands kun et skin,
når bølgen er isnet,
er medbør kun vind.
sig selv ihukomme
kan tidernes strøm;
når livet er omme,
er syn dog kun drøm.
har marken tabt grøden,
da høster kun døden,
da modnes til brændsel kun strå!
har dana så skovet,
i bøgenes læ,
at hun er hensovet
ved kundskabens træ,
med slangen i barmen,
som gav hende råd,
med barnet på armen
hvis hjerne hun åd,
hvad da, under bue,
man end fåer at skue,
det varsler dog hende kun gru!
vist nok alle døde
engang skal opståe,
og frelseren møde,
hvor himlen er blå,
hvor bølgerne hvile,
skjøndt evig i gang,
hvor træerne smile
ved fuglenes sang,
når det, hvorom tegnet
i støv var indhegnet,
skal klart åbenbares i kraft;
men hvo sig bebyrded
med synden til død,
hver moder, som myrded
sit foster i skjød,
for ei at beskjæmmes,
som grebet i hoer,
for ikke at græmmes,
og spottes på jord,
ak, de måe vel grue
for lyset at skue
som dommer på herligheds stol!
så hørde jeg runge
den tordnende røst,
som løste min tunge,
og sprængde mit bryst;
fra løsrevne blokke
af hjerte-marks fjeld,
gjenlød, som fra klokke,
den torden i kveld,
dog, underlig blandet
med lyd af langt andet,
som kimen sig blanded med klemt!
det var, som bevæged
sig dødning på bår,
som barnet end leged
med moderens hår,
som randt der en tåre,
i løn, under låg,
som lød det fra båre:
 han lever jo dog;
gud størke den spæde,
så døer jeg med glæde,
min frelser han døde for mig!
så rørdes mit hjerte,
så toned mit råb,
med fryd og med smerte,
med frygt og med håb;
min frygt var klarøiet,
men håbet var blindt,
thi jetten var fløiet
med sigrid i flint,
jeg såe kun, i sagnet,
et gjenfærd med lagnet
som vreed sine hænder i blod!
see til, du kan tale,
som før hun gad lidt,
om thyra i dvale,
der vågned så tit!
rul op, og see efter,
hvorledes, i fjor,
på ny kom til kræfter
den frue i nord;
er vingen og stækket,
hvad før haver klækket,
det turde vel klække endnu!
de døde at vække,
i syd og i nord,
dertil monne klække,
som altid guds ord,
at dræbe det dorske,
der freder om dødt,
hos danske og norske,
hvor kjødet er blødt,
dertil, under kåben,
har dana et våben,
selv når hun på krøkker mon gåe!
see til, du kan finde
det våben fuldnær,
så ei du i blinde
slåer kvinder med sværd!
gjem sværdslag til siden!
der altid må stål,
som stikker, til striden,
om og kun en nål,
men tænk ei, at spyde
kan nåle betyde,
hvor nål selv må nyttes med list;
så klang i mit øre
en tale fuldtør,
om våben at føre,
jeg vragede før,
om finger i jorden
 at stikke med flid,
om fruen i norden
at vække med vid,
om staven at hvæsse
hos dem, som gav messe
og skjærsild et dødeligt sår!
jeg gik da tilbage,
trehundrede år,
og stødte på dage,
som dagen i går,
og stødte, hos låle
og broder i soer,
på deilige nåle
til fruen i nord,
som selv, i sin esse,
med flid hun lod hvæsse,
til brug i betimelig tid!
dog ikke blot nåle,
med blomster iblandt,
hos navner og låle,
i støvet jeg fandt;
mig fruen hin rige,
med barnet ved bryst,
bad hilse og sige
med lydelig røst:
af munden vel ånden
udfoer efterhånden,
men kom nok med ordet igjen!
jeg mærked, at munden
på marken kun tav,
fordi den var bunden
til bog og til stav;
før ordet vi miste,
jeg tænkde da fast:
lad stavs-båndet briste,
det er dog kun bast!
hvad bedre kan binde,
det vil sig vel finde,
fåer fruen først munden på gang!
jeg hørde den frue,
vi skylde vort korn,
vort sværd og vor bue,
vor harpe, vort horn,
hun talde, som bonden
end taler i dag,
og elsked i grunden
at fare i mag,
så bønder end tale
om thyra i dvale,
skjøndt de hendes vise har glemt!
den skulde de mindes,
thi mindes de den,
på marken jo findes
vor moder igjen,
med barnet på hjerte,
og ordet i mund,
som nu vi med smerte
måe savne i lund!
hvad nytter os penne,
hvor så de er henne,
når folket ei følger vort ord!
o, mærker dog, blinde!
hvad tosser forståe:
hvo marken vil vinde,
må prøve derpå!
hvo folket vil træffe
tilbunds under øe,
med folket må bjæffe,
om ei det kan gjøe!
hvo for det vil sjunge,
må låne dets tunge,
og lære at ånde på den!
hvad end vi har skrevet,
hvad end vi har talt;
hvad dansk har fordrevet,
for dansken er galt!
skal folket opøse,
med bagen af hånd,
vor lærdoms bundløse,
af lyst til vor ånd,
da reen er den regning,
vi spildte vor tegning,
men folket ei spilder sin tid!
o, hører, i kjære!
som ynde mit ord,
o, gjaldt det min ære
blandt klipper i nord,
da måtte jeg smile,
når røsten så lav,
der lyster at hvile
på dannemarks hav,
når den man foragter,
når stolt man betragter
min plov-stav i sund og i belt!
jeg pløied med stude
fra jetternes land,
som heste bebude,
der springe på strand,
med gamle hav-heste,
som fruen gav horn,
det øe-land til bedste,
som før gav dem korn;
med uskoede hove,
fuldplat over vove
trods manken for stude de gåe!
lad gåe, under måne,
til solen ståer op!
da seer man i skåne,
fra kullede top:
i øresunds-bølgen
der end falde slag,
hvoraf man seer følgen,
så mangen god dag,
skjøndt spor der i sundet
slet ikke blev fundet,
som spået af låle og syv!
derpå tør jeg stole,
og lee ad den skam,
i dannemarks skole
at være den stam,
der sidst kunde nemme,
som fædrenes tolk,
med lydelig stemme
at tale til folk,
thi alt over skåne
jeg kullen såe blåne,
og varsle for skolen i lund!
men kunde jeg glemme
den frue så fiin,
der gav mig den stemme,
som folk kalde min,
ja, vilde jeg seire,
som kullen, så kold,
på asken af leire,
og støvet af skjold,
da havde jeg målet
fra gefion stjålet,
da var jeg en hjertelig skalk!
derfor vil jeg bede
hver frænde om land,
på mark og på hede,
og høit under gran,
ja hver som har øre
for bølgen på hav:
lad børnene høre,
hvad moderen gav!
vil de det ei gjemme,
det let er at glemme,
hvad kun os i vuggen er stort!
ja, støder end sproget,
og tykkes for plat,
o, føler dog: broget
er bedre end mat!
o, føler dog, livet
langt mere er værd,
end skyggen, opstivet
med dødninge-sværd!
og levende tale
om thyra i dvale,
må svæve, men lavt over muld!
o, skal jeg da prale,
og spørge fuldkry,
om ei jeg kan tale
med fugl under sky?
om end der i norden
har tonet en røst,
hvis gjenlyd i jorden
ei klang fra mit bryst?
om ikke i mene,
jeg kunde forene
de toner til gjenlyd af alt!
skal spydig jeg sige,
med guldet i skjød:
i ere fuldrige,
men jeg er i nød;
jeg kan ikke flyve,
som i over hav,
derfor må jeg krybe
i fædrenes grav!
o, låner mig vinger!
da brat jeg opsvinger
som phoenix af asken mig let!
ja, så vil jeg prale,
skjøndt pral er kun tant,
ja, så må jeg tale,
fordi det er sandt,
jeg kunde en sage,
ei død eller mat,
om fædrenes dage,
vel skrevet i nat,
som folk i det lave
nok seent skulde stave,
og vist ikke fundet for plat!
jeg kunde på hesten
mig holdt over hav,
og smilet ad blæsten,
som vinger mig gav;
jeg valgde at pløie
en dybere søe,
at svømme med møie
omkaps under øe,
min mund over vandet
jeg brugde til andet
end bobler at blæse af skum!
hvi det skulde times,
kun dunkelt jeg såe,
men følde, så rimes
der skal for de små!
hvi fugle skal flyde
som fiske i skjul,
om det skal betyde,
at fisk bliver fugl,
som ordet mon lære,
det sagtens skal være,
det var mig en gåde fuldsvar!
med sukkende hjerte,
og smilende kind,
jeg brændte min kjerte,
og voved mit skind;
i søen hin døde,
hos barfod og knud,
sank hånden af møde,
gik livs-kjerten ud;
dog hørde jeg røsten:
det dages i østen,
og høit fra min grav den gjenlød!
i hjernen det værker,
skal den gåe for ånd,
dog selv det kun mærker
en sjæl i guds hånd,
i timer så mørke
at våge er svart,
dog toner med størke:
nu dages det snart,
ad helvedes porte
indskrider den sorte!
så trøsted mig vægterens sang!
jeg måtte vel frygte,
men tændte, med håb,
dog pråsen i lygte,
der, end før min dåb,
på jordisk at tale,
opgik af sig selv,
som steen over dale
udgyder en elv;
den tindrende brændte,
men intet den tændte,
som stjernen i kveld og i gry!
i valdemars-dage,
med vetheman, kry,
med absalon fage,
 fra roskilde bye,
jeg roed mod strømmen,
mens venderne sov;
de havde, i drømmen,
 nok grise på skov,
udrakde fuldbange
et hoved for mange,
og såe, hvad der voxde i løn!
jeg vented på dagen,
den morgen så kold,
jeg skurede stagen,
til kjerten så bold,
som var mig i vente,
når solen opstod,
ja, som sig alt tændte
i håb og i mod,
med sværdet jeg hødte,
med skjoldet jeg bødte,
men hammeren faldt mig for tung!
ja, borte var blokken,
når hammeren faldt,
ei mere det klokken
men kjødet kun gjaldt;
det piber vel skabde,
men vakde ei klang,
og lysten jeg tabde
til tanker på sang,
vel små-klokker støbe
jeg kunde og døbe,
men gad ikke tænke derpå!
igjen dog at klinge
begyndte min pen,
som rørde en vinge
den savnede ven;
når jeg vilde riste,
da såed den lyn,

og før jeg det vidste
for sagnet gik syn,
jeg nær havde pløiet
mig lyset af øiet,
for ret dog at gjøre det klart!
omsider jeg, gnaven,
dog uden al harm,
tog hånden fra staven,
og stak den i barm;
da såe jeg dag-røde,
fra himmelblå strand,
mig smile i møde,
som dåtter af dan!
nu, prås på din hylde!
nu stråler forgylde
vor moders affalmede kind!
nu såe jeg min gåde,
og fleres end min,
opløst af guds nåde,
så vand blev til viin!
nu såe jeg, de handled
ei uden forstand,
som konstig forvandled
selv vinen til vand!
den skulde, som hveden,
opløses herneden,
for alt at optage i sig!
nu såe jeg de fiske
som synge tilsidst,
hvorom hørdes hviske
den lille på kvist:
med havet til vugge,
med himlen til grav,

for barnlige sukke
gud døds-sang dem gav,
de nordiske svaner,
med bølgende baner,
som flyve i paradis ind!
det sidste jeg mindes,
er syner i vang,
hvis vækkere findes
i strængenes klang,
i tonerne klare,
som stige fra øe,
og lydt åbenbare,
at daner kun døe,
som soel og som måne,
der smilende dåne,
og strålende atter opståe!
ja, dannemarks døde
jeg levende såe,
i gyldne dag-røde,
af graven opståe!
når hanerne gale,
gjengangere flye,
til dødninge-sale,
at sukke på ny;
men da først ombelte
sig dannemarks helte,
om natten de hvile i fred!
på land og på bølge,
i høi og i hald,
med solen de følge,
som øre med skjald,
om natten de sove,
om dagen de gåe,
med fuglen i skove,
de glade opståe;
thi bjarkemåls-sangen
er gammel i vangen,
er leire-gårds-hanernes gal!
da axel hin hvide
blev lagt under muld,
nedsank, ved hans side,
det herlige kuld,
med tanker fuldhøie,
og tåre fuldvarm,
med himlen for øie,
og bølgen i barm;
men sank dog, omgivet
af vidner på livet,
ja, sank i opstandelsens håb!
i kirken uddøde
det søvætte-kuld,
hvis brynier gløde,
som dagrøde-guld;
hvad kirken man låner,
dog aldrig forgåer,
hvad i den neddåner,
i skolen opståer,
det kunde fornemme
den helt, som i gjemme
gav saga de elskedes navn!
ja, axel! du kjære,
de elskedes navn,
til dannemarks ære,
gav saga i favn;
du følde, at hånden,
i havfruens barm,
nødvendig for ånden
må finde sig varm,
og reise den stole
i dannemarks skole,
hvor selv den forklarer sit liv!
kun ilde det tegned
mangfoldige år,
dog sikkert du regned
på dannemænds kår:
om blodet end spædes,
det vorder ei vand;
hvor daner end stædes,
det kjendes på stand:
skjøndt kjærlighed ældes
som blad den ei fældes,
og ruster slet ikke med stål!
og nu seer jeg gløde
de brynier blå,
i gyldne dag-røde,
hvor helte opståe,
med axel hin hvide,
af graven i soer,
hvor før, ved hans side,
de groves i jord!
alt æsben hin snare
og vetheman fare
til seier på sortladne hav!
o, venlige svale!
i vinter-nat kold,
dig op af din dvale
du vovede bold,
og svang dig, som duer
fra lys-havets egn,
i tonende buer,
med dannebrogs-tegn!
ei sommer i dale
gjør enlige svale,
men skaber dog mindeligt savn!
o, svale hin sære,
med nattergal-slag!
velkommen du være
på marken i dag!
velkommen tilvisse,
om eenlig du fløi,
men hvad da med disse,
der stege fra høi,
fra blånende bølge,
for kjærlig at følge
hav-fruens oplevende røst!
ja nu fåe vi sommer,
og nu har vi dag,
da mandstærk du kommer
med dannemarks flag!
med axel hin hvide,
i bøgenes ly,
hav-heltene ride
nu sommer ad by!
med æsben hin snare
og vetheman fare
nu daner til bryllups med fryd!
ja, herlige svale!
nu veed jeg det vist,
du bryder din dvale,
nu ikke som sidst,
kun for os at minde
om hvad vi har glemt,
men for os at finde,
som du os har stemt:
ret inderlig glade
ved levende blade,
ved hav-fruens levende røst!
ja, andet end skygger
du skuer i dag,
da rede du bygger
nu under vort tag:
du føler i barmen,
med vinge som hånd,
at nu kommer varmen
for dannemarks ånd,
at nu er i gjære,
hvad verden skal lære,
at blomsterne muldet er næst!
o, saxo hin gamle!
o fader så kjær!
nu brat sig forsamle,
med skjold og med sværd,
om axel hin hvide,
de sønner af muld,
for dana at stride,
med stål og med guld;
så fremmede lære,
du dannemarks ære
dog redded, som axel dig bød!
udlokket af flinten
er levende gnist,
opdaget på klinten
hun blev dog tilsidst,
den blyhedens blomme,
den konninge-mø!
fra othar hin fromme
hun måtte ei døe!
nu stiger med solen
på dronninge-stolen
den ærbare sigrid så væn!
vel mægted den jette,
somså ræven så huul,
at speie og flette
guld-lokker i skjul;
men dannemarks kæmpe,
i småpige-ham,
opreder med læmpe,
hvad ei tåler kam;
jeg seer dem alt flagre,
som ax over agre
når byg-vangen gulner i glands!
o, nu fåe vi sommer!
o, nu har vi dag!
nu voxe der blommer
på fjeld og på tag!
nu voxe der palmer,
som rosmer på strå!
nu klinge der psalmer,
hvor leerne gåe!
nu synger det døde!
nu blomstrer det øde!
nu bjergene springe med fryd!
ja, herren i nåde
til dannemark såe!
det blev os til både,
at bie derpå!
skjøn havfru på tilje!
nu hørdes din bøn,
han fremmed din vilje,
som råder i løn!
nu til dine strande
kom helligdoms vande:
kom pison, hiddekel og phrat!
i blinde til ånden
du satte dit håb,
som gjorde, trods hånden,
af vandet en dåb;
velsignede væde,
i kalken så fiin,
du tømde med glæde,
som paradis-viin,
som vindrue-saften,
hvori han er kraften,
som vidner: vin-stokken er jeg!
forgjæves ei bøied
du dig for guds ord,
til himlen ophøied
han troende jord,
til viin han omvendte
de bølger så blå,
ei andet han nændte,
da troen han såe;
og snart, om det nytter,
han bjergene flytter,
og lægger i bølgernes skjød!
så snoer sig om bøge
vin-ranken i christ!
hvad hjerterne søge,
det finde de vist;
som vågende rede,
så leie de fåe,
som hjerterne bede,
så bølgerne gåe,
når støv-hjertet banker
for himmelske tanker,
da sprænger det himmerigs port!
ja, nordens hav-frue,
med bølgende kår!
før dagen, vi skue,
og end før i går:
før dagen hin milde,
hvis aften jeg såe,
ved konninge-kilde,
hvor krandsene låe,
ja alt i din vugge,
med sang og med sukke,
du søgde de levendes land!
du følde med smerte
støv-tempelets kår,
du gjemde i hjerte,
tretusinde år,
som jonadabs sønner,
din stam-faders ord:
kun slet det sig lønner
at bygge på jord,
langt bedre at følge
den rullende bølge,
som kom fra de levendes land!
de høieste bjerge
gik bølgerne på,
men favned hans færge,
med venlig attrå,
og bar den, som frænder,
til ararats top;
ja bar den på hænder
til skyerne op,
mens gud, for de fromme,
igjen lod opkomme
af havet en blomstrende øe!
da jorden begravet
i afgrunden låe,
kun himlen og havet
fra arken man såe;
da bølgen var tilje,
og skyen var tag,
de fremmed hans vilje,
som gjorde til vrag
grundmurede haller,
som muslinge-skaller,
men arken til klippefast borg!
da vendte i hjernen
sig øiet til sky,
for pagten med stjernen
igjen at fornye;
da hjerte med bølge
sig kjærlig forbandt,
at fare i følge,
til hjemmet de fandt;
men hånden i barmen,
fortryllet af varmen,
til støv og til dyr sig forsvor!
ja, let er at råde,
ved lyset fra øst,
o havfru, din gåde,
til børnenes trøst,
som skal gjennem luer,
ved domme-dags gry,
i bølgende buer,
sig hæve til sky,
mens blomstrende muldet,
udglødet som guldet,
sig smykker til deiligheds hjem!
med brødrene mange,
du hørde, i løn,
de hellige sange
af bergelmers søn,
om rullende bølge,
som fisken i hav,
til hjemmet at følge,
hvor guldet, som rav,
sig til et høi-alter
på bølgen gestalter,
hvor støv-fuglen offrer sig selv!
fra libanons-skoven
du stirrede did,
hvor skyen med voven
end mødtes så blid,
hvor bjerget stod herlig,
som arken i havn,
hvor solen sank kjærlig
i bølgernes favn;
der hjemmet jeg finder,
med glødende kinder
du råbde, og klapped i hånd!
da bleve til vinger
de hænder på stand,
en fjer blev hver finger,
du fløi over strand;
du fløi over vange,
hvor druerne loe,
men såe, sig en slange
om rankerne snoe,
da måtte i sinde
dig ordene rinde,
din stamfader hvisked i løn!
han sagde: et bæger
vi bære med savn,
men vinen, som kvæger,
har mistet sit navn;
til atter det lyder,
har vinen på jord
ei mere de dyder,
den havde i fjor,
i blodet den bruser,
og hjernen beruser,
for vin-oos sig vogte min æt!
du fløi imod vesten,
du fløi imod nord,
som bør dig gav blæsten,
og strømmen gav spor!
du fløi, som du dandsed
på bølgerne blå,
til barske dig standsed
iis-klipperne grå;
da måtte i sinde
dig ordene rinde,
din stamfader hvisked i løn!
han sagde: vi følge,
det bedste vi kan,
den rullende bølge
fra levendes land,
men see vi, at kulde
gjør klipper i søe,
da sukke i mulde
vi dybt om en øe,
med bølgende belte,
til klipperne smelte,
som spærre de levendes land!
da sukked du såre,
og vendte, på stand,
hver vingelig åre
fra isbjerge-land;
mod østen da fulgde
du strømmen på spor,
at see, hvad sig dulgde
så hjemlig i nord,
at see, om derinde
måskee var at finde
forhåbningens smilende øe!
du fløi over belte,
du fløi over sund,
såe maigrønne telte
sig hvælve i lund,
såe deilig på vove
sig brede en øe,
med bølgende skove,
fra bakke til søe,
med blommede enge,
til sangfugle-senge,
med belte, med kridt og med rav!
fra issen til barmen
sig bugter en fjord,
hvor lyset med varmen
skal mødes i nord,
det randt dig i sinde,
da sælland du såe,
og aldrig af minde
skal ordene gåe:
see, her vil jeg byggedygge,
mens bøgen har skygge,
mens kridt finder blad over klint!
see, her vil jeg svømme,
som svane i fjord,
i løv-hytten drømme
om livet i fjor!
ja, her vil jeg kvæde
min havfrue-sang,
med gråd og med glæde,
med bølgende klang,
til klipperne smelte,
og himmelblå telte
jeg seer i de levendes land!
o, frænder og brødre
i skjoldunge-land,
hvis ammer og mødre
var døttre af dan!
kan ei i fornemme,
her stiger, ved stav,
en broderlig stemme
fra fædrenes grav,
da har jeg i norden,
kun dybt under jorden,
mit fæderne-land og min slægt!
ja, er eder bølger,
i belte og sund,
hvor bly sig fordølger
den deilige lund,
og tækker vor tue
med yndige løv,
ei meer end vi skue,
med øine af støv,
ei tegn på den bølgen,
i menneske-følgen,
som ånd seer på tidernes hav;
er øen i vove,
med fjorden fra hav,
med maigrønne skove,
og fædrenes grav,
for eder ei andet,
end støv-øiet seer:
en tue på vandet
af kalk og af leer,
ei tegn på det kjære,
 i barmen vi bære:
bøg-holmen i fædrenes blod;
da sang jeg forgjæves
for eder i løn,
om kjortlen som væves
til bølgernes søn:
en stribe, som skoven,
når feirest den ståer,
en stribe, som voven,
når smullest den gåer,
en stribe, som klinten,
når, blågrå som flinten,
høitoppet den rager i sky!
da skjænke hans nåde,
som livet mig gav,
som løste min gåde,
med blomstrende stav,
mig vinger som due,
at flyve herfra,
og kvæde på tue
mit halleluja,
hvor gud skabde øre,
til psalmen at høre,
han nu mig på tunge har lagt!
der gjøre med ære
han mig til et folk,
som lyster at være
hans herligheds tolk,
som gjerne vil lytte
til røsten fra nord,
men aldrig bortbytte
guds hellige ord,
for alt hvad i muldet,
som sølvet og guldet,
kan findes med glands og med klang!
så vist vil han høre,
opfylde mit ord,
som han bøied øre
til sønnen på jord;
thi håbet, som throned
i fædrenes bryst,
og psalmen, de toned,
med liv og med lyst,
de kan ei forsvinde,
når jesus skal vinde,
før selv han dem favner i sky!
men kunde, med glæde,
jeg gjøre den bøn,
om enligt høi-sæde,
som bølgernes søn,
som heimdal hin rette,
på himlinge-bjerg,
en gru for hver jette,
en gud for hver dværg;
da stjal jeg fra voven,
da stjal jeg fra skoven
min gjenlyd af fædrenes sang!
ja, kunde, med gammen,
jeg skue den dag,
da bølgen flød sammen
i ætten af slag,
da fylde og farve,
fra nor og fra dan,
min æt skulde arve,
i jomsborge-land,
da var jeg, som toke,
halv-broder til loke,
ja, vel, om jeg ei var ham selv!
ja, kunde jeg glemme
den frue så fin,
der gav mig den stemme,
som folk kalder min,
og vilde jeg seire,
som kullen, så kold,
på gruset af leire,
på graven af skjold,
da havde jeg målet
fra gefion stjålet,
da var jeg en hjertelig skalk!
da var jeg hans broder,
da var jeg hans søn,
som voldtog vor moder,
trods grædende bøn,
ja, søn af uhyret,
stamfader til gorm,
ja, søn af udyret,
den vendiske orm,
ja, broder og navner
til iver vid-favner,
til jormunrek-snogen i nord!
da bygged af bullen,
i bøgenes land,
på klippen, på kullen,
jeg borgen som han,
af ege fra venden
min snekke så fast,
med ormen på enden,
med granen til mast,
og trodsed på bølge,
med trolde i følge,
som kæmper, så himmel og hav!
da hørde slet ikke
den høie min røst,
da boede bikke
mig lønlig i bryst,
da lod jeg, med glæde,
i van-vid engang,
hav-heste nedtræde
den deilige vang,
og hængde, for spøgen,
om natten med bøgen,
den liflige sommernats-fugl!
bag skyhøie volde
da skulde, forvist,
dog brødrene bolde
mig finde tilsidst,
og, beed ikke stålet,
dog knuse med steen,
på fjeld-dværge-målet,
mig arme og been,
for helte-kjærminden,
med skovrose-kinden,
for svanild at hevne med fynd!
o, derfor jeg tændte
mit vætte-lys mat,
o, derfor jeg brændte
min kjerte i nat,
o, derfor omsider
nedsteeg jeg til hel,
på gudrune-kvider
jeg sang mig ihjel,
o, derfor jeg øiet
nær havde udpløiet,
for lyset at gjøre fuldklart!
nu har jeg ei mere
at offre i ånd,
thi disse små-fjere,
mig voxe på hånd,
dem ei jeg må skjære
og spidse til stav,
dem sønnen skal bære
som vinger på hav,
de skal, på det sidste,
når runerne briste,
ham bære fra bølgen i sky!
den tone som klinger,
fra dybet i løn,
nu under min finger,
tilhører min søn,
den ligger i bunden,
som mødrene-arv,
og lyder i lunden,
mens bøgen har marv,
men kvæder en tunge,
som fuglene sjunge,
da svinger sig svanen i sky!
ja, nu må det være,
det såe jeg i nat:
vil bølgen ei bære,
den brister fuldbrat,
ja, vil den ei bære
mit syn og min sang,
da må, til guds ære,
jeg stævne fra vang,
jeg meer ei kan døie,
om ikke mit øie
skal briste før tiden i gråd!
hvorhen skal jeg stævne,
i syd eller nord!
ei veed jeg at nævne
den tue på jord,
hvor end findes øre
for fædrenes røst,
hvor end jeg kan røre
med psalmen et bryst,
hvis ikke den findes,
hvor klarlig jeg mindes,
mig rørde grund-tonen i støv!
en pusling fuldliden,
det var jeg dengang,
har aldrig dog siden
hørt mage til sang,
og så må jeg røre,
med psalmen, et bryst,
at tonen jeg høre
kan atter med lyst,
den tone, den stemme,
ei manden kan glemme,
om end han blev hundrede år!
jeg tumled, som pogen,
mig sidder på skjød,
men tav, da, fra krogen,
o jesu! det lød;
at lytte, at lure,
mit hjerte mig bød,
fra fuglen i bure
o jesu! gjenlød,
forlad, for din pine,
mig synderne mine,
frels mig fra den evige død!!
med hjertet på tunge,
med bogen på skjød,
med trang til at sjunge,
som ordene lød,
med værkende lænder,
i svaghedens bånd,
med rystende hænder,
i fædrenes ånd,
sang høit magdalene,
med toner fuldrene,
med tårer, den psalme så skjøn!
den gamle i gårde,
fuldgod ved de små,
hvem ei med det hårde
man fik over strå,
som, før man det troede,
fra bister blev mild,
og gik med det gode
da gjerne i ild,
så trofast, som guldet,
gold-ammen til kuldet,
hvoraf jeg med asken kom sidst!
min fader, gud glæde
hans sjæl i sit chor!
han ingen lod græde
for brød ved sit bord,
ei døde moraler
sin afkom han gav,
men levende taler,
når krøbling ved stav,
når flokken om bænken,
når hunden i lænken,
rundhåndet han selv ihukom!
der døde den gamle,
da alt jeg var stor,
for stor til at samle
de fyndige ord,
de vendinger snilde,
de mange bække små,
fra valdemars kilde,
som gjøre sus-å,
dog hjalp hun, for føden,
mig stodder af nøden,
dengang jeg blev lille igjen!
da lavt jeg mig satte,
i fædrenes grav,
og ledte om skatte,
hun styred min stav;
jeg ledte, med møde,
om målet i lund,
for alle de døde,
da svarede hun,
hos hende for styre
sad end dronning thyre,
for tunge-bånd skåret hun var!
ja, når man betragter
engang som en skat,
hvad end man foragter,
og finder for plat,
da havde jeg skammen,
som broge har nu,
hvis ikke gold-ammen
jeg her kom ihu,
og, med en kjærminde,
min sprog-mesterinde
så takkede i hendes grav!
er ei det en lykke
for døde, ved stav,
om end kun på krykke,
at vandre fra grav,
er ei det en glæde,
at helte opståe,
og lystelig kvæde,
når dårlig de gåe,
da var det en brøde,
med dannemarks døde
at dele sit skrantende liv!
men er det en ære,
som daner attråe,
at følge de kjære,
at vogte de små,
og er det en gammen,
for bækkene små,
i søe at gåe sammen,
og flyde som å,
ved gammeldags tale
i høielofts-sale
sig fryder alt havfrue-blod!
jeg har kun en dråbe,
som herren gav røst,
fra graven at råbe,
som sting under bryst,
men var det kun torden
for havfrue-blod,
forbandet var jorden,
som munden oplod,
og opslugde ånden
med blodet af hånden:
af almoder-morderens hånd!
dog, bort med de tanker!
i graven med dem!
et hjerte end banker
i hav-fruens hjem,
hvis røst er ei torden,
hvis gråd er ei hvin,
som smiler ad jorden,
trods troldenes grin,
hvis deilige stemme
lod alle fornemme,
at end er vor moder ei død!
ja, du, som for broder
mig kjender i vang,
skjøndt ikke vor moder
jeg ligner i sang,
men fik kun til gammen
hvad af hendes mål
stak af hos gold-ammen
som fluer i kål,
når du kun er hjemme,
og løfter din stemme,
er danmark mit fæderne-land!
sålænge på marken
man ynder din sang,
slet ikke på arken
jeg bygger i vang,
men vil man ei høre
den havfrue-røst,
som liflig i øre
dig klinger fra bryst,
da vil, med hverandre,
med suk, vi bortvandre
fra danas forhexede land!
dog, hil os, min broder!
det toner fra borg,
vi ikke vor moder
skal gjøre den sorg,
vi have den fundet,
da du med din stav
til stenen var bundet,
og jeg sad i grav,
da sørged vor moder
vist dybt i min broder,
hun sørged i jord sig hos mig!
men atter opstanden
hun er i mit bryst,
jeg atter på stranden
kan stirre med lyst,
på sunde og belte
der frede om øe,
som dannemarks helte,
der aldrig skal døe,
de himmelblå løver,
hvem ingen berøver
ret længe rav-hjerterne små!
vel mødt, under klinten,
de sjunge lidt huult:
som gnisten i flinten
han havde dem skjult,
men vee den som vover
at sværte vort kridt!
en streg slog vi over
det sorte på hvidt,
så atter på søen
fortoner sig møen
med sommer-spir kridende hvid!
løb du ind på øen,
ad gamle sus-å,
og bad dem i søen
de rav-hjerter små!
når veland dem skuer,
han kjæder dem end,
med funklende buer,
til brosinga-men,
som freia med ære
høibarmet skal bære,
når othar hun favner igjen!
vor vei gåer til rygen,
til arkona-borg,
at kæmpe med bygen,
som voldte vor sorg!
som ravne og krager
fra svantevits bryst,
fløi vendiske drager
mod dannemarks kyst,
vi gåe, som vi sendes,
nu vinden skal vendes,
så, svantevit, skjælv for din borg!
guds fred, hvor i bygge
på mark og på fjeld,
i bøgenes skygge,
ved elvenes væld!
guds fred over skoven,
hvor stammerne ståe!
guds fred over voven,
hvor snekkerne gåe,
som ankre, som flage
på festlige dage,
som end tone fædrenes flag!
guds fred, som den fandtes
ved fædrenes barm!
guds fred, som den vandtes
ved frelserens arm!
guds fred, som den throner
hvor kjærlighed boer!
guds fred, som den toner
i hytter af jord,
som selv jeg den nyder,
jeg ønsker og byder
nu brødre og frænder i nord!
guds fred og god-morgen,
på mark og på fjeld!
forvundet er sorgen
mig pinde i kveld,
i midnattens mørke,
da hel-hanen goel;
da mulmet i størke
sig værged mod soel,
da natten med dagen,
 michael med dragen,
mig tykdes at kæmpe om nord!
gak ud, siger ånden,
forkynd, hvad du seer:
hvordan efterhånden,
i hytter af leer,
et orgel der bygges,
med piber af strå,
med fjedre det lykkes
at lege derpå!
hvad end der kan hændes,
med tiden fuldendes
skal dog hvad med den er begyndt!
forkynd, over skoven
jeg skaber nu dag;
forkynd, at på voven
nu toner jeg flag,
som dannebrog tegnet,
med blomstrende stav,
med kæmper omhegnet,
som vandre på hav,
med lyn i hvert hjørne,
som rækker fra ørne
til ormen på stor-havets bund!
forkynd, at af birke
jeg bygger i hast,
et tag på den kirke,
hvor lægterne brast!
forkynd, at jeg tækker
med flæg og med bark,
som stormen ei knækker,
på fjeld og på mark!
forkynd, at jeg tænder
en kjerte, som brænder,
trods vandet, i bølgernes skjød!
forkynd, at af aske
jeg skaber en fugl,
som skal overraske
hvert øre i skjul,
som skal overstemme,
med sammenlagt røst,røst.
hver lyd, der har hjemme
i menneske-bryst,
så verden skal lære,
at, herren til ære,
har graven den høieste røst!
forkynd, at nu gjælder
på marken ei meer
de ranglende bjelder,
om også det sneer;
thi fuglen fra graven,
som aske så grå,
end sjunger i haven,
når slæderne gåe,
og liflig det klinger,
når rim han af vinger
nedryster i levende løv!
forkynd, at man snyder
forgjæves sin prås,
for vidskabens dyder
at trylle i vås;
forgjæves, når solen
alt synlig oprandt,
man hvisker i skolen,
det er ikke sandt,
om pråsen man tænder
i begge dens ender,
man gjør dog ei dagen til nat!
forkynd, at af skolen
der gjøres nu brat
det værksted for solen,
du skimted i nat,
hvor billedlig ånden
opståer af sin grav,
og styrer i hånden
den stemplede stav,
til runer at riste,
som aldrig kan briste,
før stenen fornægter sig selv!
nu solen fra østen
vil krone sit år,
så hver fåer nu høsten,
som han havde vår:
de høste ved jorden,
som soel pløied næst,
de høste i norden
hvad hver huger bedst,
de høste med næve,
som pløied med ræve,
de stryge kun beenradens lee!
hvo ikkun på blade
og blomster gav agt,
han samler i lade
kun skyggen af pragt;
hvo kornet har meiet
til foring på stald,
af hvad han har heiet
må leve på hald;
hvo grædende såede,
med håb på guds nåde,
kun den høster hundredefold!
der kommer en vinter,
dog luner det end,
bag klipper og klinter,
hvor kridtet blev pen,
thi der under skyer
er nord-lyset tændt,
som lyser og lyer,
hvor bedst det blev kjendt,
og aldrig en våge
skal fattes den måge,
der sjunger, når slæderne gåe!
der kommer en time,
der kommer en jul,
da noget vil rime,
som end leger skjul;
da flyve med mågen
hvo livet har kjært,
fra marken til vågen,
om end det er sært!
for fædre at følge,
så fløi over bølge
man før jo fra mark og fra dal!
som kæmperne sære,
med sagn og med sang,
man, herren til ære,
skal flygte engang,
alt som det i drømme
for øie dig stod,
da ark du såe svømme
ved bøgenes rod;
guds timer og dage
gåe frem og tilbage,
gak aldrig i rette med ham!
mens markerne bølge
med stående korn,
mens fuglene følge
det gamle skov-horn,
mens krøniken rækkes
og tækkes de små,
 om dagen end stækkes,
og slæderne gåe,
syng lavt over skoven,
syng høit over voven:
guds fred over folket i nord!!

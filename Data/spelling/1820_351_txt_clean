mel. vort norden er ikke en isdækket ørk.
langt høiere bjerge så vide på jord
               man har, end hvor bjerg kun er bakke;
               men gjerne med slette og grøn-høi i nord
               vi dannemænd tage til takke;
               vi er ikke skabte til høihed og blæst,
               ved jorden at blive, det tjener os bedst!
langt kjønnere egne, vil gjerne vi troe,
               kan fremmede udenlands finde,
               men dansken har hjemme, hvor bøgene gro
               ved strand med den favre kjær-minde,
               og deiligst vi finde, ved vugge og grav,
               den blommede mark i det bølgende hav!
langt større bedrifter,
                  for ære og sold,
               måskee såe udlænding man øve,
               omsonst dog ei dannemænd førde i skjold,
               med hjerterne, løve ved løve;
               lad ørne kun rives om jorderigs bold!
               vi bytte ei banner, vi skifte ei skjold!
langt klogere folk er der sagtens om land,
               end her, mellem belte og sunde,
               til huus-behov dog vi har vid og forstand,
               vi vil os til guder ei grunde,
               og brænder kun hjertet for sandhed og ret,
               skal tiden nok vise: vi tænkde ei slet!
langt høiere, ædlere, finere sprog
               skal findes på fremmedes tunge,
               om høihed og deilighed dannemænd dog
               med sandhed kan tale og sjunge;
               og træffer vort modersmål ei på et hår,
               det smelter dog mere, end fremmedes slåer!
langt mere af malmen: så
                  hvid og så rød,
               fik andre i bjerg, og i bytte,
               hos danske dog findes det daglige brød
               ei mindre i fattig-mands hytte,
               og da har i rigdom vi drevet det vidt,
               når få har for meget og færre for lidt.
langt ædlere konger med landsfader-navn
               måskee kan engang man opdage,
               men ætten i leire og i kjøbenhavn
               dog spørger endnu om sin mage;
               thi prise vi stammen af skjold og af dan!
               gid immer den blomstre i fædrenes land!
langt høiere ros over herskende drot
               man hørde fra fremmedes tunger;
               men spørgsmål: om altid det meendes så godt,
               som her, når hver dannemand sjunger!
               vor fredrik! han vorde som duen så hvid!
               hans alder høiloves som fredegods tid!
grundtvig.

guds hensovne tjeners
frants volkmar reinhards
ihukommelse
helliges disse blade som
en sømmelig gravskrift
over
vogteren ved luthers grav.
i vittenberg, i sachsenland,
               der er en grav tilskue.
               der hviler sig en from guds mand
               alt under kirkebue;

               hvad her han heed, det veed enhver
               som har sin gud og bibel kær,
               men hvad han heder nu hos gud,
               skal engle for os sjunge ud,
               når vi med ham forsamles.
han lukked' op den bibelbog,     
               som var så fast forseiglet;

               
han såe, på herrens syner klog,
               guds herlighed i speilet,

               
han lånte biblen folkets mål,
               
han trodsed' band og stål og bål,
               
og hvad der stred 
mod
med herrens ord,
               det sank på bål, det sank i jord;

               thi herrens ord har kræfter.
trods list og vold, trods band og bål,
               
gik ordet vidt om lande,
               det talte folkets tungemål
               alt op til nørrestrande,
               det lød ved donaus kildevæld,
               det høit genlød fra dovrefjeld,
               ved hekla og ved bloksbjerg klang
               det liflig sødt i kirkesang;
               da var det lyst at leve.
der han gik hjem, den fromme mand,
               til fader i det høie,
               
da sørged' kristne vidt om land
               med suk, med gråd i øie,
               
han fulgtes til sit hvilested
               af lærde og af læge med,

               ja, mangen ridder gæv og bold
               med tårer salvede sit skjold;
               men herrens ord dem trøsted'.
når herren såer sin gode sæd,
               sig fienden ei forsømmer,
               han klinte strøer på samme sted,
               mens vagten rolig drømmer.
               på biblen sov de lærde mænd,
               og stred om tant med mund og pen;
               da gik det, som det måtte gå,
               at klinten voxte høit på strå
               og kornet krøb i jorden.
tohundred år hinanden jog,
               og hvert år blev det værre;
               
de bibelfienders tal tiltog,
               og vennerne blev færre.
               “den kære synder tugter hårdt,
               den piner os, o tag den bort!”
               
så hvisked' det i mangen vrå,
               
og deres børn, som hvisked' så,
               de råbte høit det samme.
der gik så stadseligt et tog
               af høie og af lave,
               de agtede den bibelbog
               hos luther at begrave;
               de to, så råbte vilde flok,
               til fædrene var gode nok;
               
 men vi har mod og vi har kløgt,
               vi herrens ord og herrens frygt

               ei meer, som de, behøve.
der gik så mange lærde mænd
               i spidsen af den skare,
               
de spottede med mund og pen

               guds ord det dyrebare;
               det var så ynkelig en gang,
               
forlorne skjalde glade sang,
               og klerkene på skrømt kun lod,
               som om de stod den flok imod,
               de flygted' eller fulgte.
der flokken stod ved luthers grav,
               da tog en røst til orde:
               nei holdt! der bliver intet af,
               i her den ei skal jorde.
               

frants volkmar reinhard! det var dig
               som talte så hel dristelig;
               ved luthers grav i mørke nat
               til vægter gud dig havde sat,
               det mærked' du, og kæmped'.
o, vel dig! du har kæmpet ud,
               du løbet har fuldkommet,
               
nu klart du skuer hos din gud
               hvad her du såe forblommet;

               
dig verdslig kløgt var alt for kær,
               din bibel stod den tit for nær,
               ei ræd du søgte verdens fred,
               men tidens ånd imod dig stred
               
forinden som derude.
ak! tunge dage er det vist,
               når selv en sådan kæmpe

               
 kan ei enfoldig tro på krist,
               ei grublelysten dæmpe!
               ak, 
reinhard! du det selv erfoer,
               at kølnet blev af kløgt dit ord,
               at ei det hjerter slog som lyn;
               men såe da ei dit skarpe syn:
               guds ord sig selv vil råde.
ak! tydskland, du er svælget nær,
               det siger mig din kæmpe,
               
hans bibel, som dog var ham kær,
               
han kløgtig vilde læmpe.
               ak! sikkerlig den stund er nær
               da ingen har sin bibel kær,
               da hver, som kalder sig dens ven,
               bespotter den med mund og pen,
               den tyder som en mythe.
ja, 
reinhard! du til paradis
               fra hedninger dig skyndte;
               din brøde er, at høit din pris

               selv hedninger forkyndte;
               dog ei den pris dig gjorde glad,
               du tålte heller spot og had,
               fra krist du ei dig lokke lod,
               for nådestolen i hans blod

               du trodsed' hedningharme.
så hvil da sødt, du kæmpe god,
               hos gud og under mulde,
               og pris den gud, som rådte bod
               på trængsel og på kulde!
               men på din grav med suk og gråd
               må kristne skue 

hedningbråd
hedningtråd
.
               hvordan vil det med landet gå,
               
når gud har samlet sine få
               i stille sovekammer!!!
ak! luther! ikke een jeg veed,
               som for din grav vil stride,
               så biblen ei skal lægges ned
               i jorden ved din side,
               vel veed jeg hvor en kæmpe står
               
alt under hjelm og hvide hår,
               
med troens skjold og åndens sværd;
               men, ak! han har dig ikke kær,
               ak! 
stolberg dig har svigtet!!!
o! hører mig, i tydske mænd,
               som end for krist jer bøie,
               til 
reinhards
 grav i gange hen
               med suk og gråd i øie,
               o! knæler, med andægtig bøn
               til faderen og til hans søn;
               o! beder, at en kæmpe må
               i åndens kraft igen opstå,
               

lutheri
 grav at vogte!
o! beder høit i fromme kor,
               o! længes ret derefter,
               at gennem kæmpen sig guds ord
               må tee med fulde kræfter!
               at han må stå, som luther stod,

               med barnesind og heltemod,
               enfoldig tro, og slå til jord
               hvad sig ophøier mod guds ord,
               nedslå sin egen tanke!
ak! her hos os i daneland

               er også nød påfærde,
               en kiste står på gravens rand
               med guds og luthers sværde,
               der stod den alt i tyve år,
               og at endnu den oppe står
               
 det er, fordi en kæmpe god
               de sværde svang med kraft og mod,
               
og det var biskop 
balle.
nu står han selv på gravens rand,
               
alt under hår så hvide,
               med suk det seer den kristne mand,
               hvor kisten monne skride;
               den sænkes ei med larm og brag,
               men skydes sagtelig i mag;
               ak! mange se med suk til sky,
               men få kan tåle våbengny,
               og ingen kæmpe færdes.
ak! er da ærlig kæmpefærd
               nu blevet skam i norden?
               ak! skulle da de gode sværd
               nu ruste under jorden?
               nei, holdt i jesu kristi navn!
               
og jeg er født i kæmpestavn,
               gud nådig tro og mod mig gav,
               
han er mit skjold, han er min stav,
               
og sværdet selv har kræfter.
her står jeg med min herres sværd,
               lig der, du tomme kiste!
               jeg svinger det mod mørkets hær,
               til mine sener briste.
               ja, kom nu kun, du store flok!
               du har jo mod og størke nok,
               kom nu, om du har mod i bryst,
               og vov mod os en kæmpedyst,
               før sværdet du begraver?
hvi est du vorden nu så ræd?
               du var jo nys så modig.
               tør du ei stå på gravens bred,

               når kampen vorder blodig?
               
 
hvad er det lys, du praler af,
               når ei det lyse kan i grav?
               hvordan? du har jo sandhed kær,
               og blegner dog for rustne sværd,
               som nys du vilde jorde?
ja, le kun frit, jeg veed du vil,
               du mørkets rædde skare!
               kald mig i spot kun lutherlil!
               jeg skal til navnet svare;
               
min svaghed selv jeg kender bedst,
               og bøier mig for herrens præst;
               men lære skal dog mænd i nord

               at ei med fædrene guds ord

               har mistet sine kræfter.
lutherus
! på det høie nord
               du spående har peget,
               der, sagde du, skal bo guds ord,
               når det fra os er veget.

               ak, vil dit folk guds ord forsmå,
               da gid dit spådomsord bestå!
               blir ordet fredløst vidt om land,
               da gid det sig af bøg og gran

               
vil bygge her en hytte!
men nord! ifald du tåbelig
               dig ved din frelser skammer,

               da haver jorden og til mig
               et stille sovekammer;
               da er der rum i himlen end

               hos fader, til mig arme svend;
               men, når hans vredes lyn slår ned,
               kan den, som stolt mod ordet stred,
               
og stå mod vredens lue?
mortensdags aften 1812.
han er da hensovet, den sidste ægte lutherskkristelige mand, jeg mellem tydsklands navnkundige lærde veed af at sige. sagtens er der nok, som således vil overmale hans ligsteen, at vandreren neppe skal gætte det er en sådan troende kristens støv den dækker. dog, en præntet gravskrift har han efterladt sig, som vidner sanddru om hvad han var, og den skal de selvbudne lovtalere ei så let udslette, eller overskygge med tulipaner. at formere disses tal kan aldrig falde mig ind, men at udsige ligefrem hvad hans selvgjorte gravskrift trohjertig har fortalt mig, det vil og det bør jeg. måske var det netop budskabet om hans død, det sørgebudskab, jeg aldrig havde tænkt så snart skulde komme, der stemte mig således, at jeg sidste alle helgens-dag måtte udlægge den bedrøvelige sandhed, at vi ikke længere ere lutheraner. at minde flere end mine tilhørere om det samme blev mig en fornødenhed, og derfor skrev jeg denne præken. jeg skrev den som om den skulde holdes i en kirke, hvor den ganske menighed, som kaldes lutheraner, var forsamlet, og kunde høre røsten; nu lyde den i guds navn for hver som kan og vil høre! jeg siger ikke andet end bibelen, og dens ord veed jeg  er sandhed; jeg siger ikke andet, end hvad jeg vil være bekendt for høie og lave, for læge og lærde og hvad jeg drister mig til, ved guds nåde, at forsvare med mund og med pen, ja, om det gjaldt, beseigle med mit blod. jeg har ikke andet kald til at tale og stride, end det hver troende boglærd og præst har tilligemed mig, efter hvers evne og leilighed. jeg har ingen anden oplysning, end den faderen ved sin helligånd forlener hver troende, der holder hardt ved det skrevne ord og derefter prøver ånderne, om de ere af gud, som han forlener hver til at forstå hvad ham er givet at forstå, og til at holde sig med et ydmygt troende sind fra de ting som ere ham forunderlige, som ei tjene til opbyggelse, men kun komme kiv og trætte afsted. jeg har ingen dårlig attrå efter at lide spot og forfølgelse, kun alt for gerne vilde jeg undgå disse ting, men, når det er guds villie, når de ei kan undgåes uden at fornægte troen og den kærlighed til gud, hans hellige ord og brødres sjæle, som driver til strid imod deres hemmelige og åbenbare fiender: da ske guds villie og ikke min; da skænke han mig nådefuld den størke, tålmodighed og sagtmodighed, som mig fattes!
heraf skal da hver retsindig mærke, at jeg ei er anderledes sværmer, end luther og alle de sindige mænd, der troede fast på guds skrevne ord og lød det i menneskelig skrøbelighed efter den bedste indsigt, de ved ærlig og rolig granskning under den  helligånds bistand kunde erholde. skal sådanne mænd kaldes sværmere, da vil jeg kaldes ligedan, og gud give mig nåde til at sværme som de, at fæste øiet ikke på det synlige, som er timeligt, men på det usynlige, som er evigt, altid at have mere behagelighed til at fare herfra og være med herren, hvor der er meget bedre, hvor der hverken er fristelse eller fare, sorg eller strid eller pine, hvor gud aftørrer al gråd af de gudfrygtiges øine. lad kun andre mene, at de igennem alle planeter kan krybe til faderens hus, jeg veed det gåer ikke an, og var det end så, vilde jeg dog langt hellere, når klokken ringer, når hammeren slåer på malmet ved midnatstid, med voxne vinger følge 
viseren
 i lystelig sværm op over alle himle. hvo som vil med, han komme! gud har vinger og rum til os alle, thi i hans hus ere mange værelser; viseren, den helligånd, kalder os alle gennem det skrevne ord, tilbyder os troens og håbets og kærlighedens vinger. det måtte falde mig ind, at hvad jeg vilde sige om reinhard, neppe kunde finde et passeligere sted end foran en prædiken som den nærværende. måske opsendte den salige i sin dødsstund et suk til himlen, fordi han ikke oplevede den høitidsdag, da han pleiede at varsle, vist vilde det budskab glædet ham, at hans dødsår dog ikke skulde savne en redelig påmindelse, og visselig såe han sig helst ihukommet ved en sådan. hvor skulde også jeg vente snarere at høres opmærksom i denne sag, end ved reinhards lig! skulde jeg da være den eneste som i den hen sovne ærede den skarpsindige, lærde grubler, ikke fordi han var en sådan, men fordi denne store tænker i en vantro alder havde hjerte til at være sand bibelsk kristen, og mod til at bekende sin foragtede tro? nei, var det så, da skulde det være min daglige begæring, at min gud vilde tage mig bort fra en verden, hvor jeg intet havde at gjøre, uden at pine min sjæl, og han vilde visselig bønhøre mig. men det er ikke så; herren har også i disse onde dage bevaret sig i det skjulte tusinder, som ei bøiede knæ for bål
. ere de og enten for modfaldne og frygtagtige til at opløfte røsten, eller tvivlrådige i den guddommelige kundskab, eller ved sjæleevner og plads i menigheden henviste til stille håndtering; deres fromme suk og hjertelige bønner fattes dog ikke kræfter til at nåe den barmhjertige faders øre, og disse suk, disse bønner ere et stærkere værn for kristi kirke mod helvedes magter, end tusinde penne og talrige hære. på dem, og på hans forjættelser, som sidder hos faderens høire hånd, stoler jeg, ene derfor tør jeg vente, også at høres af nogle boglærde, når jeg taler sanddru om hvad reinhard var i guds tjeneste, når jeg minder om tidens dybe fordærvelse, når jeg i jesu navn udbyder leding imod mørkets talrige hær.
han er nu død, den bolde jesu kristi stridsmand, der så dristelig og sanddru mindede os om, hvad luther troede og lærte, hvad der sømmede sig for os at tro og lære, når vi vilde træde i den  saliges fodspor, som han i kristi og apostlenes, når vi vilde svare til navnet af lutherske, det er bibelske kristne! han er død, den eneste, som i den sidste tid, advarede os kraftelig mod det afguderi, hvormed vi trodse den almægtige og tabe os selv, for at tækkes vort jeg, verden og vort kød! og, hvo som haver øren at høre med, han høre
! hvor stod reinhard? hvor lød hans varselstemme? over luthers og melanchtons grave, på den høiskole, hvor de rørte tungen, hvor gud igen brød sin bogs seigl, hvorfra den opladte bibel udsendtes i landene; fra den prækestol, hvor morten luther forkyndte skriftens ve over alle dem, som vilde lede folket andensteds end til nådestolen i kristi blod, når de attråede syndsforladelse og saligheds håb; fra den stol, hvorpå luther så mangengang opsteg, for, som melanchton sagde, at rose den kære gud, for med sin søde tale at indånde tro, håb og kærlighed i hvert andægtigt hjerte. og, endelig med hvilken røst talte reinhards ånd? er det ikke, når man hører ham, som om gamle morten og philip, efter lang skilsmisse, endnu engang prøvede på at tale i samfund; eller er det ikke, som om luther, svalet gennem et trehundredeårigt liv, havde i samme tilegnet sig 
melanchtons klassiske lærdom, og vilde nu med hans tunge sige sin menighed det sidste farvel? er dette en talerblomst, eller er det ikke et ukonstlet udsagn om reinhards plads og den synderlige dobbelthed, der er hans kendemærke? at det klinger poetisk, bliver det derfor løgn, eller skulde historien, som man jo dog  kalder et guddommeligt drama, være mindre poetisk, det er, have mindre eenhed og skønhed end et værk af en menneskelig skaber, som kun erkender stykkevis, som kun seer i et speil og i en mørk tale, som kun svagt efterligner hvad der dunkelt svæver for ham, som guddommeligt? eller er det måske tilfælde? tilfælde og forsyn, hvem der kan rime disse begreber sammen, må også kunde rime ordene. meget, hvis sammenhæng vi med vort svage øie ikke kan opdage, må vi vel kalde tilfælde, men aldrig glemme at det kun er et udtryk på slump for det ubekendte, som ikke kan have sandhed, og som vi glade bortkaste, såsnart gud under os stykkevis at opdage leddene i den herlige, vidunderlige kæde, hans forsyns stærke hånd har befæstet gennem tiderne. og, nu måtte jeg vel spørge hver eftertænksom kristen, ja hver kyndig, sandhedskærlig mand “om reinhards mæle og hans stade i vittenberg bør kaldes et tilfælde?” nei visselig, ere her ei kendelige spor af guds usynlige finger, de ere da ingensteds uden der, hvor guds ånd har åbenbaret dem i de hellige skrifter, ja, gid det ingen forarge
! ei heller der, thi således lære vi netop af bibelen at guds husholdning er, og skriften er netop borgen for, at vi ei se feil. fra den lutherske menigheds vugge, fra dens forbilleders grave, af en mand hvis tungemål i indhold og klang lignede deres såmeget som een mand i vor tid kan ligne dem begge, derfra og ved en sådan vilde gud sige os, at vi ei længere vare lutheraner, at vi bespottede ham og hans tjener  ved at kalde os luthers disciple. en sådan mand, hvem selv de vantro måtte regne mellem tidsalderens skarpsindigste tænkere, hvem den forhen lutherske menighed kaldte sin ypperste åndelige taler, hvem man måtte tilstå den hæder, at have sindigst og klarest fremstillet den sædelære, tidsalderen vilde sætte i troens sted, måtte tilstå den dyd, alle munde kaldte saligheds visse pant: en sådan mand skulde uskrømtet bekende sin tro på åbenbaringens guddommelighed; frimodig, trods hån og spot, bekende, at han ikke vidste og ikke vilde vide andet, sig til salighed, end jesum kristum den korsfæstede, end guds fri, uforskyldte nåde og barmhjertighed i hans eenbårne søn. en sådan mand skulde åbenhjertig bekende, at også han havde kæmpet med svare tvivl, været stærk anfægtet af de vildfarelser, tiden kaldte sandhed; at han tit i tvivlrådighed måtte vride hænder og fælde tårer og ønske sig under muld; men at alvorlig granskning med sandhedskærlighed og sjæls bekymring, under bøn og påkaldelse havde ført ham tilbage til vis tro på guds hellige ord, på 
kristi lidelsers samfund og hans opstandelses kraft
               . denne strid, denne attrå efter at forlige tidsalderens kløgt med sand kristelig tro, skulde endelig give sig så tydelig tilkende i hans tankegang og skrifter, at ingen retsindig kunde tvivle om hans bekendelsers sandhed. må man ikke, i indskrænket forstand, sige om ham, hvad jesus sagde om sig selv til jøderne: var han ikke kommet, da kunde de selvkloge undskyldes; men nu  have de end ikke et skin at besmykke vantroen med! ja visselig, reinhard skal opstå i dommen mod denne slægt og mest mod dens skriftkloge; han skal være et uimodsigeligt vidne om, at de, med al deres lærdom, al den forstands modenhed, hvormed de bramme, gerne kunde fået ydmyg, kristelig tro, når de havde villet modtage den; at de ikke fik den, fordi de vare så ubekymrede for sjælens evige vel, så hovmodige af deres dråbe forstand, at de ei med sandhedskærlighed vilde i andægtig bøn knæle for den gud, i hvem vi leve, røres og ere, og begære sand oplysning af lysenes fader, fordi de skammede sig ved at behøve gud, og derfor bespottelig sagde, han ei kunde hjelpe, ei oplyse dem.
forundres må vi med barnlig taksigelse over guds inderlige barmhjertighed og store langmodighed, som endnu i disse vantroens og ugudelighedens dage vilde skænke os så kraftige, kærlige mindelser, men sørge, inderlig bedrøves må vi da også, ved at se den hårdnakkenhed, hvormed de boglærde modstå en sådan mindelse. reinhards kristelige bogtale var som en røst i ørken; karavanerne lo kun ad stemmen, der vilde vise dem en vei, hvor de ei kunde føre deres belæssede kameler med; fornam nogen den med glæde, var det kun en enkelt vandringsmand, hvis hjertes dybere længsler havde skilt ham fra den larmende flok, og som sukkede efter en ledsager på den vildsomme sti, men dog veed jeg ingen, som åbenbar har givet  gud ære og den salige tak for sådan veiledning.
hvad er at håbe om en sådan tidsalder? jeg har sagt hvorpå jeg stoler, og kristi forjættelser skal vist ikke skuffe: thi himmel og jord skal forgå, men hans ord skal ikke rokkes. men det har han aldrig sagt, at hans kirke skal bestå i europa til dagenes ende, ja tør man allerede nu vove at sammenlægge de hellige bogstaver, hvormed han har beskrevet sin kirkes reise ved sin tjener johannes
, da lod vel det modsatte sig påstå med stor rimelighed. dog jeg vil her ikke indvikle sagen med uvisse gætninger, det er en sand spådoms kendemærke, at den er en forblommet skrift indtil tidens løb forklarer den, og vi vil holde os til det, som er vist for alle kristne. medens reinhard talte, mindede gud europa
 ved frygtelige rystelser, ved alle de plager, hvormed han i sit ord truer at ville hjemsøge ugudelige folkefærd og tider. vil folkene ydmyge dem under hans vældige hånd, da forbarmer han sig, som en fader over sine børn, men vil de tygge tungerne i pine, og bespotte den gud, som haver magt over plagerne, da er redning umulig. da borttager gud sit hellige ord og fløtter lysestagen til et sted, hvor folkene vil glæde sig ved lysets klare skin, istedenfor at vi mestre eller foragte det, da indsamler gud ved døden sine levnede fromme, eller viser dem did, hvor lyset skinner, og da borttager han ei sin dømmende hånd fra europa, før den synker i afgrun den, og vorder djævles og hver hadelig fugls bolig. jeg veed meget vel, at tidens kloge kun le ad sådan tale, ja at selv de bedre, som niemeier med sit gudelige sind, mene, at krig, pest og naturens oprør har lidt eller intet med guds moralske verdensstyrelse at skaffe, men jeg troer gud på hans ord, og om så en engel fra himmelen forkyndte mig andet, vilde jeg, med guds hjelp, høre ham ganske rolig, og kun svare: således står der skrevet, således læser jeg; at holde hardt ved læsningen og ei lade sig forvilde af ord eller ånd, det er den gamle 
pauli
 formaning, og den skulde alle de smukt holde ved, som ville hede kristne.
vil man sige, at alle plager ere nødvendige følger af naturens evige love, af menneskets vankundighed, uforsigtighed, og frihedens misbrug, da veed jeg ikke, hvorfor jeg skulde stride derimod; men at gud skulde have indrettet to verdener: den fysiske og moralske, som stedse gribe ind i hinanden, og dog intet skulde have med hinanden at gøre i grunden, det synes mig den blotte fornuft enten må forkaste, eller også udlede fra en mægtig materie, gud ikke kan tæmme, men må lade udrase. at en fader tugter sine vanartige børn, hos hvem kærlige formaninger og hårde ord intet udrette, med legemlige straffe, det finder man naturligt og rigtigt; men gud, som dog langt bedre indseer hvilken tugt der behøves, han må ikke have lov til at gøre det samme, men han skal have lagt ødelæggende kræfter i naturen, som virke på menneskene, uden  at stå i forbindelse med hans regering over dem! er det også rensede begreber om guddommen? den dødelige, som i det enkelte vil bestemme, hvad gud hvergang vil udrette med sine tugtelser, og udgrunde den eviges skjulte råd, han er en hovmodig og forfængelig dåre; men hvor gud har åbenbaret os sine vise råd ved sin ånd, der er det vor egen skyld, om vi intet se, og heller tage vor tilflugt til de urimeligste gætninger, end tro gud på hans ord. at herren hjemsøger sit ords foragtere og sin lovs genstridige overtrædere med sine fire onde domme: sværd, hunger, pestilents og onde dyr, som fortære mennesker og fæe

   
ezech. 14

, og at ugudelige stæder hjemsøges af den herre zebaoth med torden og jordskælv, med hvirvelvind og fortærende ildslue

   
es. 29
., at det længe skeer for at advare og minde, og tilsidst, når folkene forhærdes, for at udslette og fordærve, derom kan ingen troende kristen tvivle, som læser sin bibel med åbne øine og andagt. at de uskyldige, som det heder, også derved straffes og mange skyldige gå fri, og at det ingenlunde altid er de mest fordærvede stæder eller lande plagen går over, det forvilder ingen kristen, thi han veed, at ingen er retfærdig for gud, at hans børn ikke klage over korset, som de veed gøres hårdt behov til at luttre hjertet og uddrive verdenskærlighed, han veed, at gud nok frelser sine, og at de intet tabe ved at ombytte  jorden med himlen; at de galilæer, hvis blod pilatus udøste, slet ikke vare større syndere end de andre galilæer, og at gud vist nok hellere, når det kan bestå med hans visdom, bortrykker sine hellige, end dem han gerne vil unde tid til omvendelse. jeg veed da intet her, som end kunde forstyrre en kristens sind, thi at gud ikke holder op at være den kærlige fader, når han straffer, er jo ligefrem, af kærlighed er det jo ene, han vil drive syndere til omvendelse, kærlighed er det jo også, når han udsletter dem af jorden, som han seer ei vil omvende sig, men kun forgifte og forføre, det er kærlighed til sig selv, til det gode, og andet kan han dog vel ikke elske. ja var det onde en væsenlig bestanddel af mennesket, således som gud skabte det, hvilket alle de bør sige, som nægte det bibelske syndefald, det var en anden sag, men jeg taler om kristne. at gud nu endelig lader menneskene pådrage sig mange af plagerne selv, det er en følge af hans evige visdom, som udelukker alt tilfældigt. hvor ådselet er, der forsamles ørnene.
ezech. 14
es. 29
.
når nu en kristen, med tro i hjerte og bibel i hånd, beskuer tidernes tegn, da må han visselig grue, og høre den røst fra 
lissabons grus, hvorover dengang blev prædiket rundt i vore riger: dersom i ikke omvende eder, skulle i alle ligedan omkomme. når han seer hvorledes sværd og ild omvandrede alt længe i landene, hvorledes menneskene segne, som det modne korn for leen, medens  andre tusinder blegne under hungerens svøbe; når han ved siden seer liderlighed, egennytte og vantro fremtræde med den frækkeste pande, når han seer de boglærde betagne med hovmod, og menig mand nedsunket i uteerlighed og sjæledorskhed, når han overalt mærker, hvor ubekymrede de fleste ere for deres åndelige og evige vel: hvad er da at håbe? når han nu dertil seer, at det gåer, som herren siger ved profeten (es. 57) den retfærdige døer, og der er ingen, som lægger det på hjerte, de fromme folk indsamles, men der er ingen, som betænker, at den retfærdige borttages fra ulykken. han skal indgå med fred. de, som vandre for hans ansigt, skal hvile sig i deres sovekamre: da må han ahne frygteligt uveir. også ved reinhards mig så uventede bortgang, faldt disse ord mig tungt på sinde: 
luther henkaldtes i sit 63de år fra ulykken, som næste år begyndte; 
reinhard bortryktes i samme alder 

under
 frygtelige varsler; må det ikke falde os ind ved at se på luthers og hans dage: 
gik det så med det grønne træ, hvordan vil det gå med det tørre?
jeg veed meget vel, at hartad alle boglærde, og mange tusinder med dem, le ad sådanne trudsler og bange forventninger; men derved forvisses en kristen om, at uveiret er såre nært og må komme, thi ligesom det gik til i noa dage, de åde, de drukke, og toge til ægte og foragtede varsler, indtil den dag noa gik ind i arken, ja lige til  syndfloden kom og tog dem alle bort; så skal og menneskens søns tilkommelse være; ikke allene den store, i dagenes ende, men og hver ødelæggende hjemsøgelse, thi også i sodom åd de og drak, og plantede og byggede trygge, til ilden og svovlen kom.
udby ved præstø d. 22de novbr.
gud! du som bød lyset skinne frem af mørket, o, lad det skinne i vore hjerter, så vi, med bedrøvelse efter dig, se vor ondskab og elendighed, så vi med inderlig og taknemmelig rørelse beskue din ubegribelige kærlighed og barmhjertighed i jesu kristo, vor frelser! lad vort hjerte brænde i os, medens du taler til os på veien, og oplad du os skrifterne! lær du os ved din helligånd at holde dit sandheds ord høit og i ære, og at give stadelig agt derpå, som på et lys, der skinner i mørket, indtil dagen gryer og morgenstjernen oprinder i vore hjerter, hos dig, vor fader, du som er i himlene, helliget vorde dit navn! tilkomme dit rige! ske din villie, som i himlen, så og på jorden! giv os i dag vort daglige brød! forlad os vor skyld, som vi forlade vore skyldnere! leed os ikke ind i fristelse, men frels os fra det onde! thi riget er dit, magten og æren i evighed. amen!
salige ere de rene af hiertet, thi de skal se gud! passelig stå de ord med alle deres følgesvende i dagens hellige evangelium; thi det er i dag alle helgens dag; denne høitid er indsat i menigheden til en ihukommelse af alle dem, der ere hensovne i kristo, alle dem, der ere indgangne i den store hvile, som gud haver beredt sit folk. de vare rene af hjertet, derfor indlodes de i helligdommen til at se gud, til at erkende ikke længere i stykkevis – som herneden, men klart og fuldkommen, ligesom gud erkender os og sig selv, at beskue det ansigt til ansigt, hvilket de her kun såe som i et speil og i en mørk tale.
salige ere de som lide forfølgelse for retfærdigheds skyld, thi himmeriges rige er deres! det fornemme alle guds helgene nu, ligesom dette håb allene gav dem størke og frimodighed, medens de vare her tilhuse, thi på dem alle er den hellige povels ord stadfæstede, at alle de, som ville leve gudelig i den herre jesu kristo, må forfølges, ja det  var frelserens egne ord, som opfyldtes; thi han haver sagt det: i skal hades af alle folk for mit navns skyld.
salige ere de fattige i ånden, thi himmeriges rige er deres! også det er stadfæstet: fattige i ånden, det var alle guds rette helgene, de stolede ikke på deres gerninger, de pukkede ikke på fortjeneste, nei, de sørgede vel såmeget over deres skrøbelighed og uværdighed, som over deres trængsel og verdens ondskab; enddog de hver dag rensedes fra kødets og åndens besmittelse, og stræbte at fuldende hellighed i gudsfrygt, så hungrede og tørstede de dog efter en bedre retfærdighed; dybt følte de, at ingen som lever, er retfærdig for gud, og udbrød med den hellige sanger: salig er den mand, hvem herren ikke tilregner misgerninger, hvis overtrædelse er forladt, og hvis synd er skjult! derfor tyede de alle i ydmyghed til den nådestol, gud opreiste for troen i kristi blod, og håbede efter skriftens ord at retfærdiggøres, uforskyldt af guds nåde, ved den forløsning, som er i kristo jesu
. der lærte de at elske den gud, som elskede dem først, 
               kristi kærlighed tvang dem, i det de måtte således dømme, at dersom  een er død for alle, da ere de alle døde, døde fra synden, og skyldige til ei mere at leve sig selv, men han som er død og opstanden for dem. i hans kærlighed bleve de, og holdt hans befalinger, de vare barmhjertige, fordi de vilde tækkes faderen, som er barmhjertig, fordi barmhjertighed var dem selv vederfaret; de tilgave alle, ligesom gud tilgav dem i kristo
, de ledte ikke efter skæven
 i broderens øie; thi de såe bjelken i deres eget; de gav den, som bad, og vendte sig ei fra den, der vilde låne, thi de kaldte intet deres eget, men sig selv guds husholdere; de giorde vel mod utaknemmelige og onde; thi de vilde kaldes den høiestes børn, som lader sin sol opgå over onde og gode og lader regne over retfærdige og uretfærdige. de tålte trængsel og forfølgelse, fordi de vidste, at hvo som ikke tager sit kors og følger jesum, kan ikke være hans discipel.
således kunde jeg længe tale om guds helgenes dyder, men det gøres ei behov; thi hver som troer på jesum, veed også at han er skyldig til at omgåes i kærlighed, ligesom jesus, og kærlighed gør næsten intet ondt, men alt det som godt er. jeg siger det onde, for at ingen skal mene han er i kristo, når  han er syndens tjener, og for at lægge det på hjerte, at endog rette kristne ene er istand til at øve sand dyd, er det dog deres vis aldrig at tænke, de kan fortjene himmerig med deres gode gerninger; thi de mærke vel, at synden boer i dem, og tager dem mangengang fangen imod deres villie, de komme de forbigangne dage ihu, og vide at det var troen som frelste dem fra syndens herredømme, at det er kristi kraft, som teer sig i deres skrøbelighed, at det er den himmelske fader selv, som ved sin helligånd virker i dem både at ville, og at udrette det, som er ham behageligt

  
philip. 2
..
philip. 2
.
således tænkte og troede også den guds helgen, hvis navn og gerning vi i disse lande på denne dag pleie mest at ihukomme, den ordets tro tjener, vor herres 
jesu kristi stridsmand og kæmpe: 
morten luther.
hvorfor vi mest have kommet ham ihu, hvorfor vi kaldes efter hans navn, det skulde man tænke alle vidste, ligefra det stavende barn til den rystende olding; men det er ikke så, der er kun få som betænke sådant nuomtide, og derfor vil jeg i dag, ved den  samme helligånds nådefulde bistand, som ledsagede ham og alle guds helgene hjem, udlægge for eder
at fødes til verden, i elskelige, det er vist nok en underlig ting, enddog kun få betænke det, fordi man daglig kan se magen. at vi engang skal dø fra verden, og det kanske i dag eller i morgen, det er også underligt, og det vilde de fleste helst glemme, thi det er meer end forunderligt, det er forfærdeligt. det var sørgeligt nok, om vi vidste at det var forbi med vort liv og vor rørelse, når de klappe graven til, og give legemet i ormes vold; dog det fik så være, var der ingen glæde, var der heller ingen sorg, og af den sidste har vi vel alle mest, det kunde da være ret godt at ligge der, hvor man er kold og stiv, og hører ikke trængerens røst. men der er en forunderlig røst, som vi kalde samvittigheden, det er en hård tugtemester, enstund kan vi vel binde munden på ham, eller gøre slig en tummel omkring os, at vi ikke høre, hvad han siger, men når han så engang imellem træffer os ene  og stille, ved den mørke midnatstime, på sygesengen eller i anden dødsfare, da er han høirøstet og altid peger han på graven, som han vilde sige: tænk ikke du skal ligge der i ro, da skal du nødes til at giøre regnskab for ham deroppe, og da kommer pinen.
i veed selv, i elskelige, hvis i ellers ikke have sovet eders ganske liv, at det er ingen løs tale, men sandhed jeg fører; men er det så, at vi efter et stakket liv her i verden, må frygte for at drages med død og samvittighed uden håb, da skulde vi jo heller ønsket, at vi aldrig vare blevne fødte. men var der nu een, som kunde og vilde frelse os fra dødens frygt ved sandfærdig at love os et liv, og vel at mærke et saligt liv efter døden, da måtte vi vel med mere ret kalde os efter hans navn, end efter vore forældres, hvem vi næst gud, have at takke for det legemlige liv. men hvem kan det? et menneske vist nok ikke, han kan ikke stille sig selv tilfreds, end sige andre, som alvorlig bekymres for sådant. faderens eenbårne, jesus kristus, han kunde derimod, og af sin ubegribelige kærlighed vilde han, ikke allene love sine troende, men med sin egen pine og død tilkøbe dem et evigt, saligt liv.  
hvo som troer og bliver døbt, han skal blive salig, men hvo som ikke troer, han skal fordømmes, det er hans kærlige og varslende tale

   
marci 16
.. nu døbes børn rundt i landene, og genfødes således til guds rige, i det de indpodes i kristo
, derfor kaldes vi kristne.
marci 16
.
men i elskelige! hvoraf vide vi, at guds enbårne for henved 1800 år siden vandrede synlig på jorden, leed og døde for os, opstod og gav os den herlige forjættelse? hvoraf, uden af den bog, hvilken sandhedens helligånd oplyste de hellige mænd til at skrive, af den del i bibelen, som heder det ny testamente. hvordan besked vi nu vilde havt om troens sandheder, dersom de mænd, der ved underværker stadfæstede, at den helligånd virkede med dem, ikke havde opskrevet hvad vi havde behov at vide om jesu levnet og lærdom, det kan vi slutte os til, ved at se hvordan det stod til med kristelig kundskab og tro, da gud for 300 år siden opvakte sig en tjener i morten luther. kun i 300 år havde bibelen dengang været sågodt som glemt, og allerede var det, man kaldte kristendom, blevet et sådant væv af drømme og eventyr, at den som  brugte sin forstand, måtte slutte, det var løgn tilhobe; så at de fattige i ånden, de som hungrede og tørstede efter retfærdighed, vare hardtad ligeså ilde farne midt i kristi menighed, som om de havde levet mellem tyrker og hedninger. det hjalp dem kun lidt at de hørte fortællingen om guds søn, som havde været på jorden og lidt pine og død; thi at det kunde hjelpe til syndsforladelse og salighed, det havde man af vantro og ondskab med villie glemt; derimod heed det, at når man opramsede en hob ord, man ikke forstod, så skulde jomfru marie og alle helgene bede for dem, og når de gave almisser, meest til kirker og klostere, da kunde de vente at komme til himmerig, når de havde været i skærsild, og der kunde pinen forkortes, når præsterne fik penge. den himmelvei, syntes magelig for de ugudelige og ubekymrede, men intet gudfrygtigt sind kunde stilles tilfreds ved sådant, for det var intet råd uden at den barmhjertige gud gav sine børn, som fordum og nu de gudfrygtige hedninger, en underlig trøst i andagtens øieblikke, til den måtte de holde sig i kamp og anfægtning, i nød og død, men vidste ikke  
at gøre sig regnskab for deres håb, måtte derfor mangengang bedrøves i sjælen og frygte for at de bedroge sig selv.
nu kom luther, det var gået ham ligedan, men gud føiede det så, at han fik sin bibel i hånd, og annammede tro på det guddommelige ords sandhed. i den sidste tid vare der ikke så få mellem de boglærde, som vidste, at man indbildte menig mand løgne, ja at der i bibelen stod ganske anderledes at læse, men enten fattedes de troen, eller kraften og frimodigheden, bibelen læstes kun på et fremmed tungemål, lægfolk og menig mand kunde for det meste ei engang læse deres eget, og bibelen var dem formeent. men nu gik det anderledes, 
luther udlagde bibelen på folkets mål, hans modstandere turde ikke for folkets skyld sige at de ikke troede bibelen, og de måtte da se til at dreie dens klare ord efter deres løgn, men det hjalp kun lidt: “i ordet vist skal lade stå og kun fåe skam til takke,” det var luthers tale, og nu fik alle, som vilde, egen kundskab om guds råd til salighed. luther var da det store redskab i guds hånd, som igen oplod bibelen, kildevældet for det evige livs visse håb og det var intet under om  de, der skønnede på den velgerning, og de med, der vilde lade så
, intet havde imod, at man kaldte dem lutheraner. vist kunde det navn og være en sømmelig påmindelse om, hvad tak de skyldte gud, der ved luther førte dem så faderlig fra mørket til sit underfulde lys, en påmindelse om, at de herefter bedre skulde vare og vogte på den hellige bog, der gemmer sandheden i usvigelige ord.
ja, i elskelige! vist kunde det være passeligt, at de, at vore forfædre kaldtes lutheraner, enddog den salige mand heller vilde de skulde kalde sig evangeliske, det er bibelske kristne, som var det samme med andre ord, thi det sagde luther åbenbarlig, jeg vilde ønske, at alle mine bøger var brændte, førend de skulde holde et eneste menneske fra at læse sin bibel. dog, det havde ingen nød, han satte gode afvisere på hvert blad han skrev, som måtte drive hver læser, der elskede sandhed, til den guldgrube, hvorfra han bekændte, at han selv havde hentet alt hvad der duede hos ham, og hvor der var nok for alle at lede efter, til verdens ende.
men nu vi, i elskelige! hvorfor kaldes  vi lutheraner? jeg siger, vi kaldes, thi selv kalde vi os ikke længere så, de fleste boglærde skamme sig ved det navn; er det fordi de betænke, at vi ikke døbtes i luthers navn, og at ikke han, men kristus er korsfæstet for os; er det fordi de betænke, at luther var og et skrøbeligt menneske, som imellem måtte tage feil og har taget feil af skriftens rette mening; er det af omhyggelighed for kristi ære og bibelens myndighed? nei tilvisse, derfor er det ikke, men hvergang de kaldes lutheraner, er det som om kristus råbte til dem om luther, som han sagde til jøderne om abraham: vare i hans børn, da gjorde i hans gerninger, men nu søge i at slå mig ihjel, det havde luther ikke gjort. så er det, og når de turde for folkets skyld, som endnu har en vis arvet ærbødighed for jesus og bibelens navne, da sagde de reent ud, hvad de dristigste har sagt, at de ligesålidt vilde hede kristne, som lutheraner, at de nok tro, der ståer megen løgn i bibelen, men ikke eet ord, som er sandt fordi det står der. sådant er øiensynligt, thi det der forarger dem hos luther, er netop det samme, som jesus og hans apostle har sagt med tydelige ord. vi har i grunden ikke andet  vidnesbyrd behov end hvad de åbenbar sige, at en ting er ikke sand fordi den står i bibelen, men fordi de med deres forstand kan begribe at det er sandt; thi når de da, for folkets skyld, må sige, at bibelens ord er sandhed, er det jo ligefrem, at de, ligesom luthers gamle modstandere, må vende og dreie ordene, til de fåe deres egen mening ud. kunde de først fåe menig mand så oplyste, at de heller ikke meente noget var sandt, fordi  det stod i bibelen, da skulde de snart lægge den hellige bog på hylden. dog det er jo, så at sige, allerede skeet; imod een præst, der i kirken stadfæster sine ord med bibelens, ere der i det mindste, tilvisse tyve, som enten aldrig bruge bibelsprog, uden hvor de høit nødes til det, eller kun et par ord imellem, for at vise de enfoldige, at det også står der, eller, at det ikke er sandt, hvad man har bildt dem ind om kristi guddom, og forløsningen ved ham, om den helligånds oplysning og bistand og kort sagt, om alle de sandheder, for hvis skyld vi ene behøve bibelen, da intet menneske af sig selv kunde vide dem. ja visselig må man med rette sige til de fleste boglærde nuomtide, hvad frelseren sagde til dem, der dengang forvilde de folket: ve eder, i skriftkloge, i have taget kundskabs nøgel
, selv vil i ikke gå ind og dem som vil, holde i ude!
det var nu dem, men så de, som enddog de kaldes boglærde ei kan læse et ord i den fornemste af alle bøger på dens egne tungemål, så lægfolk og menig mand, dem kan vi vel dog endnu kalde lutheraner? vare de luthers børn, da gjorde de luthers gerninger, da randsagede de selv i skrifterne, om også de ting forholdt sig således, som de der kalde sig skriftkloge vil indbilde dem. gør de nu det? nei desværre intet mindre, og her ligger grunden til al elendigheden. præster og skriftkloge måtte være så vantro, at de ikke troede der var en gud til, de vilde dog nødes til at tale som bibelen, når folket selv læste den flittig. da skulde ingen bilde dem ind, at jesus sagde om sig selv, han var kun et menneske, thi de hørte hans ord: faderen og jeg ere eet; ligesom faderen opvækker døde og gør levende, således gør og sønnen levende, hvem han vil


   
joh. 5
.; eller: ingen kan fare op til himmelen, uden han, som nedfoer fra himmelen, menneskens søn, som er i himmelen


   
joh. 3
., eller: menneskens søn skal  komme i himmelens skyer og alle hellige engle med ham, og han skal sidde på sin herligheds stol og alle folk skal forsamles for ham, og han skal skille dem ad, som en hyrde skiller fårene fra bukkene, og han skal sige til dem ved sin høire hånd: kommer hid i min faders velsignede! arver riget, som eder er beredt fra verdens grundvolde bleve lagde; men til dem ved den venstre: går bort fra mig, i forbandede! i den evige ild, som er beredt til djævelen og hans engle

   
math. 25
   .. da skulde ingen indbilde dem, at lærdommen om forløsningen var et præstepåfund i de gamle dumme dage, thi de hørte jesum selv sige, at gud hengav sin eenbårne, for at hver som troer på ham ikke skal fortabes, men have det evige liv

   
joh. 3
., at menneskens søn hengav sit liv til en igenløsnings betaling

   
math. 20
., at han udøste sit blod til syndernes forladelse. da skulde de høre ham love sine apostle sandheds helligånd, som skulde ledsage dem til al sandhed og forkynde dem de tilkommende ting

   
joh. 16
.; og ingen skulde snakke dem for, at det kun havde lidt at betyde, hvad apostlene sagde,  fordi de ikke forstode jesus, og snakkede jøderne efter munden. paulus skulde lære dem noget andet når han siger: fordi verden af bare klogskab ikke kendte gud i hans visdom, så behagede det gud formedelst den dårlige prædiken, at gøre dem salige, som tro; jøderne elske tegn og grækerne elske visdom, men vi prædike kristum den korsfæstede, som er jøderne en forargelse og grækerne en dårlighed
; thi det korsens ord er vel dem en dårlighed, som blive fortabte, men os, som blive salige, er det en guds kraft

   
1 kor. 1
.; thi visselig, det er dog ikke at snakke folk efter munden, eller, som de kalde det, læmpe sig efter tidsalderens fordomme.
joh. 5
.
joh. 3
.
math. 25
   .
joh. 3
.
math. 20
.
joh. 16
.
1 kor. 1
.
dog, hvad nytter det at tale om, hvorledes vore oldefædre kunde og vilde taget de nymodens præster i skole, dersom de havde levet sammen, det kunde ikke ske, thi præsterne ere imellem de sidste som foragte bibelen; når de gøre det, da er det herren, som tager sit lys bort, fordi hardtad ingen vil glæde sig i dets skin, fordi det forsømmes, forsmåes og bespottes. visselig, den mand som ei vidste mere af bibelen, end hvad dog  de fleste i deres katekismus lære, og hvad de høre præsten oplæse i kirken, når han havde lagt det på hjerte, kunde godt holde bog med sin præst i de fleste dele; men de bryde sig lidt eller intet om guds ord og deres arme sjæles salighed, det er tingen. de, som lægge sig efter lov og ret, efter lægekonst og anden verdslig kundskab, lade for det meste hånt om guds ord, eller læse det dog aldrig; købmænd og håndværkere ere og for det meste så kloge, at de veed, bibelen er en dum gammel bog; bønderne passe deres agre og deres øxen, hellig og søgn, gide ei hørt ordet, mindre læst det, og endnu allermindst tænkt efter, hvad det kommer dem ved; de dristigste og ugudeligste spotte åbenbar, thi det har de lært i ølhus og krambod, det lære mange som krigsfolk, ikke allene ved krus og i kippe, men af øverster og høvedsmænd; hvor menig mand endnu har, hvad man kalder den gamle tro, der er det mest kun, at han mener, gud skal gøre ham salig, når han ikke kan være her længer, fordi han troede, at kristus har forløst ham, som han troede såmangt et eventyr, som han aldrig tænkte på, om det var sandt eller løgn, fordi han  gik til kirke engang imellem for et syns skyld, og til alters efter sædvane. således står det sig i landene, og skal man da kalde slige folk lutheraner, ja skal man kalde dem kristne? i hvilket hus, uden i præstens, seer man en bibel? de huse ere snart talte, og i de fleste af dem ere endda møl, ei mennesker, den hellige bogs gæster. sandelig, det er kommet såvidt, at jeg er vis på, der hist og her findes gudfrygtige mennesker, som under bekymringen for deres sjæls salighed ei veed, hvor de skal, hvor de tør søge oplysning om guds hemmelige råd til synderes frelse, om landet bag graven. føle de sig også i andægtige øieblikke drevne til bibelen, da skamme de sig hardtad for sig selv, ja de vilde skamme sig overmåde, hvis nogen traf dem med den hellige, foragtede bog i hånd og kunde tænke, at de der søgte trøst og opbyggelse. ja, vare de end dristige nok til at foragte sådant, må de da ikke blive bange, når de høre skrålet af de selvgjorte skriftkloge, om alle de kundskaber, om al den lærdom, der udkræves til at forstå bibelen, til at have nytte, istedenfor skade, af den hellige bogs læsning? må de ikke i det mindste  holde sig borte fra den lutherske udlæggelse, og ty til sådanne, hvor just det fattes, som de behøve, hvor bibelens søde, enfoldige og klare ord ere udvandede, opskruede, formørkede, ja mangengang forvanskede? hvorfor kaldes vi da lutheraner? fordi vore forfædre tænkte anderledes end vi, fordi de betænkte jesu ord, at det dog ikke kan nytte et menneske, om han vandt den ganske verden, når han skulde tabe sig selv, tage skade på sin sjæl, fordi de troede luthers sandfærdige tale om bibelen og kristus og gjorde hans gerninger. troen og kærligheden er forloret, kun navnet have vi tilovers, som et sørgeligt mindesmærke om fædrenes rigdom, om rigdommen, de sankede der, hvor hverken rust eller møl er tilhuse, og hvor tyve ei komme, den rigdom, de nu eie og beholde i evighed der, hvor deres borgerskab var og er, i himlene, hos den kristus, som beredte dem værelser i faderens hus?
men, i elskelige! hvad skal vi med det tomme navn? tro vi at vi ere klogere end fædrene, at det er klogere man bygger sig en himmel på jorden af øienslyst, kødslyst og livets overdådighed, og lader det komme an derpå, om gud vil tage os  til sig, når vi skal herfra, eller vise os derhen, hvor der er gråd og tænders gnidsel, hvor ormen ikke døer og hvor ilden ikke udslukkes

   
marc. 9
.; nu vel, så lader os bortkaste navnet! lader os male det på fædrenes gravstæder, hvor det har hjemme! lader os tage os et nyt navn, der passer, der siger, hvad vi vil være, hvem vi vil følge! men hvor er et sådant navn? kristne kan vi ikke kalde os, thi kristus tro vi ligeså lidt som luther, begges navne bør vi kaste tilhobe, lade dem være samlede, som de var, da vore fædre bar dem, samlede, som kristus og luther ere i faderens hus. hvo som foragter den jeg sender, sagde frelseren selv, han foragter mig, og hvo mig foragter, foragter faderen, thi faderen og jeg ere eet. intet navn, som henviser på samfund med gud eller himlen, må vi da vælge, thi vi vil jo råde os selv, styre os selv, intet have med gud at gøre, sålænge vi leve, og kun tage mod salighed efter døden, som en fortjent løn, gud er nødt til at give os. nu, så lader os da vælge et af de mange navne, hvormed vore kloge mænds bøger prale, lader os hede fri fornuftvæsner, verdens borgere, eller allerhelst jordborgere, thi det vil vi jo være, det vilde vi jo gerne blive i al evighed, hvis det gik an! men lader os da også have mod til at ligne os selv i alle stykker, lader os med kristi og luthers navne afskaffe alt, hvad der minder om dem og om himlen! lad de boglærde trættes om, hvem der imellem de dumme jøder dog vare så kloge, at de kunde digte de smukke løgne, lad dem kives om, enten kristus skal kaldes en bedrager eller en sværmer, om han står over eller under mahomed, men vi vil dog ikke længere på hans ord lade vore børn døbe i faderens, sønnens og den helligånds navn, vi vil dog ikke i luthers katechismus lade dem læse det budskab om den treenige gud og jesu forsoning, som troens artikle, vi vil dog ikke i kirken uddele velsignelsens brød og vin, som om disse vare 
kristi legems og blods samfund, ikke lade præsterne sværge falskelig på bibelen og den lutherske troesbekjendelse? vi vil tænke og leve efter vort eget hoved, drages med samvittigheden sågodt vi kan, indtil denne verdens skikkelse forgår for det brustne øie, og lade det komme derpå an, om det, trods al vor klogskab, skal oplukkes i helvede, i pinen, om det er  sandt, hvad jesus har sagt ved sin tjener johannes, at hvert øie skal se ham, også de, som gennemborede ham ved vantro og ugudelighed, at jordens slægter skal hyle og jamre sig for ham, når han kommer på guds vredes den store, forfærdelige dag, da ingen kan bestå, uden den, der tør glæde sig ved 
hans lidelsers samfund og hans opstandelses kraft?


   åbenb. 1 og 6
.
marc. 9
.
åbenb. 1 og 6
.
skal vi prøve dette vovespil, hvor der spilles med en evighed, med dage uden tal, med længde uden ende; eller skal vi betænke os, søge herren den stund han kan findes, og kalde på ham den stund han er nær; skal vi forlade de ugudelige veie og de forfængelige tanker, og omvende os til gud, at han kan forbarme sig over os? o ja, i elskelige! lader os det! lader os ikke trodse herren; thi mon vi ere stærkere end han? lader os dog ikke mene, at vi kan foreskrive gud hvad han skal gøre, at vi, støvets og øieblikkets børn, kan udgrunde vor skabers urandsagelige råd eller følge ham på hans usporlige veie! lader os dog ikke glemme vore synder og pukke på den guds retfærdighed, som må fordømme os! lader os  dog høre efter, om samvittigheden ikke siger det samme, som skriften: forbandet er hver den, som ikke gør alle de ting, som loven byder! lader os dog overveie, om vi have givet herren noget, som efter døden skulde betales os! lader os bekende angergivne: herre, vi have syndet med vore forfædre, vi have mishandlet og havt os ugudelig! lader os bede ydmygelig: herre, handle ikke med os efter vore synder, og betal os ikke efter vore misgerninger! lader os sukke redelig til gud om lys, o! da skal han lade det skinne i vore hjerter, så vi erkende guddomsklarheden i jesu kristi åsyn

   
2 kor. 4
., da skal han ved sin helligånd give os den forstand, at hans ord er sandhed, da skal døden miste sin bråd og graven sin rædsel; da skal vi være lutheraner, om vi end ikke kaldes så; da skal vi med rette kaldes efter kristi navn og han skal kendes ved os for sin fader og alle hans engle, når han kommer at blive herlig i sine hellige, og forunderlig i alle dem, som tro!
   
2 thess. 1
. o! prøver det engang, at bede alvorlig til lysenes fader! det er dog vel ingen skam at bede til sin skaber, at ydmyge sig for sin dommer! det er dog vel  umagen værd at fåe at vide, om de selvkloge have ret, som sige, at gud ei hører bønner, eller jesus, som vidnede, at den himmelske fader giver alle dem sin helligånd, som bede ham derom


luc. 11
.. o, det gælder jo dog om fred og trøst og håb i trængsler og angester i nød og død, ja om en evigheds glæde eller kval. når i således have bedet ydmygelig med sandhedskærlighed, spotter mig da, om i kan, om i vil!
2 kor. 4
.
2 thess. 1
.
luc. 11
.
og nu endelig i, mine brødre i embede og tro! i, som viedes til ordets tjenere og tro ordet, o! lader os dog aldrig glemme, hvorfor vi kaldes lutheraner; lader os gå frem i luthers ånd; thi det er i guds; stride mandelig og forstyrre befæstninger, som ophøie sig mod guds ord! lader os med dette åndens sværd, hvis underlige kraft, til at såre og læge, vi selv have fornummet, gåe i åben feide mod alt ondt, mod hykleri og sjæledorskhed, som mod forargelse og åbenbar vantro! o, lad dog ei menneskefrygt og timelig omhyggelighed binde vor tunge! lad ingen indbilde os, at fordærvelsen ei er så stor, at vi behøve at støde i basune! se vi det ikke for vore  øine, hvor lasten går omkring med sin frække pande, hvor liderlighed bryster sig, hvor egennytten trodser, hvor overdådigheden udmarver? høre vi det ikke, hvor høit der spottes med gudsfrygt og dyd, se vi ikke kirkerne tomme, menneskene kolde og bibelen i støvet? hvergang vi fristes til at mene, at der er ingen nød påfærde, da lader os betænke, at netop denne mening er det usvigeligste kendemærke på tidens dybe fordærvelse. verden ligger altid i det onde, der er altid nød påfærde; hvor gud bygger sig en kirke, reiser satan flux sin synagoge derhos


luthers ord., og når derfor zions vægtere blive som stumme hunde, da er det tegn til, at selv de ere blevne lunkne, og hvor er da varmen? da er det tegn til, at de må vente sig stor modsigelse og vrede, spot og latter og forfølgelse, hvis de opløfte røsten; men er det da ikke høi tid at tale, at råbe af struben? jo, visselig, det er den sidste time, og tie vi, da skal der i den næste slægt end ikke findes præster som tro.
luthers ord.
tænke i kanske, at tale ei nytter? om nu så var, hvad da? vil keppen trættes med  den som løfter den? dertil ere vi satte, dertil ere vi kaldte med så helligt et kald, der vi døbtes, der vi lagde os efter boglig konst, der vi viedes til det skrevne ords tjenere. og hvad om nytte at tale? er det os da til ingen nytte at vi redde vore egne sjæle? siger ikke herren til os alle, som til profeten: advarer du ikke den ugudelige, da skal han dø i sin misgerning, men hans sjæl vil jeg kræve af din hånd, men advarer du ham og han dog ikke omvender sig, da skal han dø, men du, du har reddet din sjæl


ezech. 33
.. behøves der anden spore for en troende præst til at tale som guds ord, uden sky til få eller mange som herren forlenede kraft? og hvad siger kærlighedens lov? siger den ikke: elsk din næste som dig selv! skal denne kærlighed kun være til næstens legeme, og ikke til hans udødelige sjæl. ja, for dog at sige alt, mene i, at gud havde sat os her med tro i hjerte og tunge i mund, dersom der ikke var en eneste, som vilde agte på vor tale i herrens navn? og da, i elskelige! hvo som omvender en broder fra hans vildfarende vei, han har frelst en sjæl fra døden; hvor er det troende hjerte, som ikke op fyldes med hellig glæde ved tanken? og hvormange vildfarende brødre mene i ikke der er nuomtide, hvis hjerter ikke ere onde, men som forførtes af verdens tryllefløite, henreves af tidens malstrøm! jeg veed der er imellem eder, herrens navn være lovet! troende mænd, som fik indsigt og mæle til at råbe gennem det store talerør, som gud skænkede sit ord, der han vilde opvække luther; fienden har nu tudet derigennem enstund, det er høi tid, at han drives på flugten og giver plads for herrens tjenere. men hvi nøle i da, hvi komme i ikke frem? ere i bange for at drages med ham? er han i eder nu ikke længere større, end han i verden; er åndens sværd blevet rustet, er troens skjold blevet hullet, kan saliggørelsens hjelm ei holde hovedet i veiret? nu vel, han som gav rustningen mægter vel at størke og lave den igen, og i har dog vel ikke glemt, hvor han boer; i veed dog vel, at der for det troende hjertes andægtige bønner er en slagen kongevei til hans hellige borg, og at de aldrig komme tomme tilbage! o, i elskelige! lader eders sendebud færdes på denne vei, som jesus lagde der han opfoer, lader dem færdes der årle og silde; da skal i vel vorde udrustede med  det som eder fattes; thi hvad er det dog andet end ret brændende kærlighed til gud, hans hellige ord og de vildfarende brødre, og frimodighed til at gåe fienden under øine, at høre uforfærdet på djævlelatteren, og om det skulde gælde, sige farvel til det timelige, til gods eller ære eller liv!
ezech. 33
.
men, vil i ikke ved bønnen søge den hjelp som er af gud til at kunne stå for høie og lave og vidne om kristus, nu vel! så vider kun dette, at frelseren vil skamme sig ved eder, fordi i skammede eder ved ham og hans ord, at hvo som elsker forældre eller venner, gods eller ære eller liv mere end ham, er ham ikke værd! jeg vil i herrens navn se til, ved den helligånds nådefulde bistand at redde min sjæl, og holde den eed jeg svor for guds åsyn, der jeg blev hans viede tjener, at stride, om det så var til blodet, for hans hellige ord. vel er det tungt for kød og blod, men det må ikke hjelpe, når det kniber allerhårdest, tænker jeg, gud lader mig komme dagens hellige evangelium ihu: “salige ere i, når man bespotter og forfølger eder, og taler allehånde ondt om eder for min skyld, og lyver det! glæder og fryder eder; thi eders  løn skal være stor i himmelen, og de have så forfulgt profeterne, som vare for eder.” slig tale, håber jeg, skal muntre mig til at synge med den salige luther:
und wenn die welt voll teufel wär',
               und wollt' uns gar verschlingen,
               so fürchten wir uns nicht so sehr,
               es soll uns doch gelingen;
               
der fürst dieser welt,
               wie sauer er sich stellt,
               thut er uns doch nicht,
               das macht, er ist gericht,
               ein wörtlein kann ihn fällen.
das wort sie sollen lassen stahn,

               
und kein danck dazu haben;

               gott ist mit uns wohl auf dem plan

               mit seinem geist und gaben;
               nehmen sie uns den leib,
               gut, ehr', kind und weib,
               laß fahren dahin,
               sie habens kein gewinn,
               
das reich muß uns doch bleiben.
ære være dig, gud fader, søn og helligånd! som været haver før dagenes begyndelse, endnu er og bliver evindelig en sand treenig gud. læg kraft  og velsignelse til dit ord, som er talet! lad det opvække de sovende, størke de stridende, oplyse de blinde og husvale de bedrøvede! bevar din menighed, så helvedes porte aldrig fåe overhånd; straf os ikke i din vrede, og borttag ikke dit hellige lys, enddog det forsmåes og bespottes iblandt os; men lær os at bedrøves over vore forbigangne synder, og skænk os da hyrder efter dit hjerte, som med kraft og frimodighed forkynde det saliggørende ord reent og uforfalsket, og smykke lærdommen med et opbyggeligt levnet i ydmyghed, sagtmodighed, tålmodighed og brændende broderlig kærlighed! beskyt dine tjenere, konger og fyrster, og alle dem, som ere satte i høiheden! lær os at lyde dem, ikke for straffens, men for samvittighedens skyld, og at bære tålig alle byrder uden syndens! bøi du deres hjerter til din frygt; lad dem huske, at deres troner stå på dine fødders fodskammel, og at også de have en herre i himlen, hos hvem der er ingen persons anseelse! o, lad konger igen være din kirkes fosterfædre og dronninger dens ammer! gud! vær du de faderløses fader, enkers forsvar, betrængtes hjelper og fattiges forsørger! o! er det muligt, da lad det blodige sværd skjule sig i balgen, så vi igen måtte leve et roligt og stille levnet i al gudelighed og ærbarhed, men fornemmelig, o nådens gud! lad os stride den gode strid, fuldkomme løbet og bevare troen,  indtil vi ved din ånds bistand have overvundet den sidste fiende, som er døden, og komme did, hvor tro, håb og kærlighed evindelig har hjemme! bønhør os, vi bede, som du bød, ydmygelig i jesu navn til dig, vor fader.

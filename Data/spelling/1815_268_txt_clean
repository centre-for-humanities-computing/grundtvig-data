havde jeg tvivlet om at baggesens ånd er udtrykket og hovedet for en såre udbredt ånd i danmark, da måtte de sidste dage dog have givet mig troen i hænderne, thi hvad der vederfores mig i de forgangne år hardtad af alle dem der omtalde mig og af så såre mange der tav, det vederfares mig nu af baggesen, kun i høiere grad og fuldere måde fordi ånden der kun svagt besjæler de andre, er hos ham selv hjemme. når jeg således betragter sagen, kan det ikke længere forundre mig, at jeg måe tale i hvilken tone jeg vil, og ærlig i dem alle, så miskjendes dog mit hjerte, så mistydes dog mit ord; taler jeg i harpens dybere christne, kjærlige toner, da siger man jeg sværmer og hykler, og baggesen siger jeg er en trold og en djævel; taler jeg sandheds kraftige, rystende sprog, da siger man jeg er intolerant, ukjærlig og hovmodig, og baggesen siger det samme, kun i stærkere, udtryksfuldere ord; griber jeg skjemtetonen og stiller dårskab og forkeerthed i sit fortjente latterlige lys, da siger man enten at jeg sluddrer eller at jeg udspyer gift og galde og baggesen siger begge dele. hvorledes skal jeg nu tale til denne slægt, og som for øieblikket just er spørgsmålet: til baggesen? jeg skammer mig ikke ved at bekjende: det er mig en gåde som jeg ikke kan løse, og altså måe lade  løse sig selv. jeg har i den sidste tid prøvet at tale i den ægte, olddanske, trohjertige tone, og jeg håbede, deels at den skulde finde gjenlyd i hvert hjerte hvor der endnu var levning af dannished, og at den dog skulde overbevise de bedre om, hvad min vandel og min hele færd forgjæves har prædiket, at jeg hverken er en hykler eller en sværmer eller en pesthuuslem, jeg håbede det fordi jeg meende ethvert alvorligt menneske vidste hvad der både er umiddelbar vist og stadfæstes af alle tiders historie, at hykleren kan ikke, sværmeren vil ikke og den vanvittige forståer ikke at tale let og frit i denne jævne trohjertige stiil. aldeles har vist dette håb ikke glippet, men baggesens sidste tiltale har dog gjort mig det ret klart, at endnu er timen ingenlunde kommet da man vil kjende mig, lade mine hensigter og min færd vederfares ret, thi selv denne tone gjør baggesen sig umage for at mistænke, og da han dog føler det ikke vel gåer an, vrager og håner han den som vrævl og kjærlingepræk, ja laster den som gudsbespottelig, og erklærer høit at jeg kun har to ting at vælge imellem, at ansees af ham enten for en uvittig forfører eller en vanvittig forført sværmer. hvor er nu den tone i tungemålet, hvor er de udtryk for tanker og følelser som jeg end kan bruge, jeg vil ikke sige, for at bevæge baggesen til en sandere og retfærdigere dom, men selv kun for at ende hans uvished? mig synes, ingensteds, og der er da intet andet råd, end at jeg måe  lade ham, og alle dem der vitterlig og uvitterlig see med hans øine, høre med hans øren og skrive med hans fingre, blive i uvisheden, sålænge til de vil oplade øine og øren for sandhed, ja jeg fristes end ikke længer til at oplyse dem, da jeg seer de har så fast bestemt sig for eet af to der komme mig her ud på eet.
kan og vil baggesen og de andre troe at man af hovmod og hyklerie kan drives til at kåre den foragtede, tornefulde bane jeg har kåret, styrkes af dem til at vandre den så urokkelig og frimodig som jeg har vandret den, til at ståe og svare så rolig når man tilsidst manes som en djævel, da troe man det, og vil man ret være vis i sin sag, da prøve man det, og når man har udholdt prøven, da lære man verden den konst, som hidindtil har været sandheds trofaste vidner forbeholden, og som jeg endnu tør troe, gud hverken kan eller vil lade andre lære!
kan og vil baggesen og de andre troe, at jeg hadede ham, der næsten ikke havde nævnet mig og aldrig angrebet min færd, fremfor mine bittreste modstandere og anklagere, og greeb skjemtetonen for at stille ham i så latterligt og forhadt et lys, som muligt, da fåer man troe det, men jeg vil dog minde om at man troer en umulighed, jeg vil minde om, hvad jo dog baggesen måe see, at der i det hele ikke er spor af had og foragt mod ham, men meget mere villig erkjendelse af hans fortrin, og heeligjennem det venlige håb, at han vil beskjæmme sine fiender og glæde sandheds venner ved at kaste den trøie, slagene som han selv siger, ene rammede, og spille sit frikort ud, netop det samme håb hvis spire låe i det ønske jeg for tre år siden udtalde tilligemed daddelen, i de klareste, alvorligste toner. jeg vil endelig sige til christne: var det min hensigt at gjøre baggesen foragtelig, at gjøre andet hos ham latterligt end hvad en christen i alvorstale måe kalde syndigt, og som jeg ønskede han selv vilde foragte og forkaste; da gjøre gud mig foragtelig! kan de så endnu troe, at den mand der har viist at han slog sin liid til gud, kan fremføre en så gruelig gudsbespottelse, som dette vilde være, når hiin erklæring ikke var en for guds øine prøvet sandhed, nu, så fåer de troe det! jeg har da  også i dette stykke en frelst samvittighed, og oppebier rolig timen, der skal føre til lyset, hvad som er skjult i mørket og åbenbare hjerternes råd.
baggesen fordrer mig til regnskab for det lære-embede jeg i dannemark har ført, han lægger hånden på bibelen og erklærer sig for min dommer. det samme gjorde professor ørsted for hardtad to år siden, og sigtede mig ligesom baggesen nu; erklærede det for uafgjort om jeg var en vanvittig sværmer eller en uvittig forfører, men for afgjort, at jeg i al fald havde gruelig forført og forvildet folket. baggesen synes at have, vel ikke synderlig bedre tanker om mig, men dog et bedre sindelag mod mig, og derfor vil jeg minde ham om, at ligeså pligtig som jeg er til at gjøre regnskab for min tale, ligeså pligtig er den, der vil være min dommer til at vise han kjender og forståer den, og dømmer alt efter den eneste lovbog, hvis myndighed i åndelige ting en christen kan og måe erkjende: bibelen. finder da baggesen ved en redelig undersøgelse at jeg har gået på rævekløer, da afsløre han mig! finder han at jeg foer frem som en pog eller galning, da foragte han mig, og spilde ei sin tid og sine ord på at bekjæmpe en tale, der jo måe falde af sig selv! men finder han at min færd var åben og ærlig, at jeg har skrevet med betænksomhed og med dyb ærbødighed for den bog en christen måe lade dømme alle sine tanker og følelser, da skal han, selv hvor han er uenig med mig, behandle mig med den agtelse, den ene christelige mand og skribent skylder den anden, og vil han ikke det, eller vil han, efter et flygtigt bekiendskab rask fælde dom over hvad jeg brugde fem års dage og nætter til at prøve og udarbeide, da måe han ikke vente at jeg vil spilde tid og flid på at gientage, hvad jeg har sagt, og hvad der ligger åbent for hvert opladt øie. det er sandt, hidindtil har jeg gjort alvorligt regnskab, uagtet det fordredes af mænd, der kun opfordrede og udfordrede mig med skjældsord og forhånelser, men det gjør jeg ikke mere; thi bliver man ikke ved at udskjælde og forhåne mig isteden for at prøve og drøfte den lærdom jeg fører, som om verdens nød var afhjulpet, når blot jeg blev anseet for en dosmer og hykler og  pesthuuslem, som om man ikke trygt kunde overlade gud dommen over mit hjerte og mine hensigter, efterslægten vurderingen af min ånd og mine kundskaber, og holde sig til hvad der af mig ene kan have indflydelse på folket: mit offenlige ord. ingen alvorlig mand kan dog nægte at vor tid er syg, ja dødelig syg, og når jeg nu forkynder en lægedom, og beråber mig ikke på min indsigt og konst, som en markskriger, men på et offenligt guds ord som skal kundgjøre, på de forrige tiders historie som skal stadfæste, på hvert sandhedskjærligt menneskes indvortes erfaring som skal bevidne dens underfulde kræfter, da mener jeg det sømmede sig alvorsmænd rolig og sindig at prøve og erfare om de ting have sig således, og da med kraft og forstand, med inderlighed og frimodighed, ting gud aldrig lader sandheds vidner fattes, opløfte røsten for eller imod den lægedom jeg forkynder; overdriver jeg, da lad dem holde måde! snubler jeg, da lad dem ståe fast! mangler jeg indsigt og lærdom, da lad dem vise og bruge deres i sandheds tjeneste til folkets frelse! hvi slumre, hvi tie de mænd, der veed det bedre, kan gjøre det bedre end jeg? er det en roes for christne at hede fredelige og sagtmodige, når den skal kjøbes ved uden kamp at see christendom uddøe, folket nedsynke i vantroe og uteerlighed? er det en måde at affærdige den mand på, der trods alt det verdsliges tillokkelse og trudsel, løfter røsten frimodig, at sige han hykler, eller er hovmodig, eller elsker strid? nu vel, hvis gud det tillader, skal jeg dog lære de bedre, hvor såre de tage feil, de skal lære at strid er ikke min lyst undtagen for såvidt det er mit kalds og embeds lov, jeg skal tie til de oplade øinene og see, at jeg ikke streed uden høieste nødvendighed og at mine våben vare ikke kiødelige, at jeg læmpede mig og skånede overalt, såvidt det med frelst samvittighed var mig muligt, de skal see, at var det guds villie, da vilde jeg gjerne henleve min tid langt borte fra den store kampeplads, dyrke min gud og forkynde hans ord og hans gjerninger i stilhed, og kan dog virkelig nogen, som kjender min skrift, tvivle om, at jeg ved harpen og sagabogen kunde henleve rolige, salige dage og at jeg har hjerte til at nyde  og skatte dem, når jeg kun tør unddrage mig fra den egenlige tvekamp med nutidens onde ånd! og, see, det tør jeg nu, sålænge til de bedre erkjende, at også jeg var efter guds husholdning et nødvendigt redskab i den store strid, og stræbde i menneskelig skrøbelighed at være et villigt, ydmygt og kjærligt redskab; sålænge til de selv fremkalde mig i herrens navn til at gjøre min forordnede gjerning og tømme min beskikkede kalk. jeg tør det, thi jeg har talt, talt for døve øren, i bogladerne æde møl de bøger, jeg skrev under nattevagt og bøn og tårer, vil man ikke læse og forståe dem, da har jeg udtalt til den ældre slægt, har den yngre øren, da vil gud give tunger, og for dem vil jeg arbeide. i mine prækener efter tidens tarv, som dog vel engang komme for lyset, har jeg stræbt klart og frimodig at fremstille tidens forhold til christendommens sandhed, og det skal være den sidste bog om guddommelige ting jeg udtigger i verden, den sidste hvormed jeg bebyrder min forlægger og mader hans møl, thi er det usømmeligt at udtigge fædrelandets krønike i verden, hvormeget mere da de evige sandheder! hos gud og i de forbigangne dage vil jeg sænke mig, ikke for at undgåe men for at fremvirke og oppebie kampen, for at styrkes og beredes til den, til kampen, ei om mit usle jeg, det eneste man end har vovet at angribe, medens jeg stedse stræbde at glemme det over sandheden, nei, til kampen om den sandhed der ene kan oplive og frelse folket og slægten. jeg veed det jo godt, også denne erklæring vil man miskjende, også dette skridt vil man mistyde, som ethvert jeg på sandheds bane har gjort, men lad så være! jeg er kied, inderlig kied af det elendige spil man driver med bog og skrift, med roes og daddel til tidsfordriv og for at vinde, tilhøkre eller tilliste sig en stol på parnas eller et rum på athenes bænke; jeg har kun valget mellem tvende ting, at angribe det hele skriftlige uvæsen i sine benævnte elskere og tolke og tvinge dem til at stride pro aris & focis, så der dog på en måde blev alvor af legen, eller at betragte det hele som en farce, der måe udspille sig selv for at åbenbare sin tomhed, og ikke blande mig deri, uden med den deel af min per sonlighed der kan spille med, og blot våge over at den ei forspiller sig. jeg vælger det sidste, fordi jeg føler og erkjender det bør så være, og i det mindste skal dog de bedre deraf lære at jeg er hverken fanatiker eller sværmer, om de end ikke, som jeg tænker, ved at fåe øie på sådanne lyslevende, skal høilig bebreide sig selv, at de, i ubegribelig blindhed for de menneskelige vilkår og historiens vidnesbyrd, kunde ansee mig for en sådan, uden at stemple luther og alle christendommens uforfærdede stridsmænd i de forrige tider med samme skjændselsnavne. man skal ikke sige jeg stjæler mig bort, man skal ikke sige jeg lader mine hjelpere i stikken, man skal ikke sige jeg lod mig true eller kjøbe til tavshed, og sålænge jeg har lov til at røre tunge og pen, skal man vist ikke savne vidnesbyrd om at min troe og overbeviisning ståer fast, at jeg, gud være lovet! hverken fattes mod eller kraft, men tier kun fordi og sålænge man ikke vil høre, fordi og sålænge man ikke alvorlig vil spørge og afhandle hvad sandhed er, fordi og sålænge man kun vil bekjæmpe min lærdom i min person, som om jeg var christus selv, som om jeg havde prædiket mig selv og ikke ham at være herren. der ligge mine bøger og vidne høit om den korsfæstede men igjen opstandne, gjentage med lydelig røst tidernes vidnersbyrd om ham som lever i al evighed, udæske verdens lærde og vise og spotte deres kløgt, medens de erklære mig for en arm synder og et intet, der ligge de og nu og stedse vedståer og vedkjender jeg mig hvert ord, som ei kan bevises at stride mod guds skrevne ord, krønikens klare tale og en troende fornufts uimodsigelige domme, jeg erklærer det høit, ingen har endnu fremført et eneste beviis imod at de indeholde christelig sandhed så som et skrøbeligt menneske kan udsige den, beviset skylde endnu alle mine åbenbare og hemmelige modstandere og forhånere sandhed og mig, og indtil de have betalt denne vitterlige gjeld, skylder jeg dem ikke andet end spot og trods i sandheds navn. der ligge mine bøger, og lad nu nogen fremdeles antaste dem med tomme skjældsord og kåd, letsindig spot, da skal han fornemme at de ståe omgjærdede af  hvasse spyd, fornemme at jeg lever, lever som en troende christen, der skifter våben og mæle efter tidens tarv, men skifter hverken troe eller farve om end sværde klirre, og pile gløde over issen!
nu kan vel baggesen sige sig selv hvad jeg måe svare på hans opfordring til at gjenføde knud sællandsfars eftermæle og frimodig vove en dyst, men jeg vil dog sige åbenbar: i dag er jeg ikke oplagt til at skjemte, knuds åndelige støv vil jeg helst lade ligge i roe, men vil baggesen endelig see hiint eftermæle, da opfordre han mig tredie gang og jeg skal gjenføde det så sandt og fuldstændigt som mueligt, og vil han fremdeles antage sig knuds sag mod sandhed og mig, da måe peer degn være til hans tjeneste, og indholden af hans præk og vrøvl skal altid vedståes
af
n.f.s. grundtvig,
præst.

i veed, at hedningernes fyrster beherske, og de store overvælde dem, men således må det ikke være med eder, men hvem der vil være stor iblandt eder, skal være eders tjener, og hvem der vil være den ypperste blandt eder, skal være eders træl.
mathæi xx.
i berlings-avisen (n. 260) har jeg med forundring seet, at 131, skriver eet hundrede og een og tredive, præster, ovre fra jylland, har fundet det passende at giøre alle vitterligt, ikke blot, at de ved biskop mynsters “udkast til forandret ritual og alterbog” har følt sig grebne af den samme dybhedens, klarhedens, sandhedens christelige ånd, der så ofte har tiltalt dem fra hans prædikestol og op byggelsesskrifter; men også, at de ikke uden “såret følelse” kunde læse “navnligen grundtvigs frisprog.” såmange præster på een plet skulde, synes mig, dog vide, at når man offenlig vil bedømme to bøger, der ståe i en sådan modsætning til hinanden, som biskop mynsters forslag til en “forordnet” alterbog og til et ufravigeligt kirke-ritual, og mit “frisprog,” da er det meget ubetimeligt at tale om sine følelser, som man selv på prædikestolen kun skal tale efter og ei tale om, og at når 131 præster ei kan eller vil sige andet om “grundtvigs frisprog” end at det har såret deres hjerte, da kan de derved i det høieste såre grundtvigs og hans venners hjerte, uden at deres læsere deraf engang lære, hvad der egenlig har såret de mange jydske præsters hjerter på eengang, end sige da, om det er frisprogets eller hjerternes egen skyld.
var nu endda bemeldte frisprog en ligesådan kortvillig hjerte-udgydelse om mine følelser ved at læse hr. biskop mynsters forslag, da havde jeg i det mindste intet at klage, men læserne måtte kun beklage sig over, at 131 præster ei havde andet at sige offenlig i en så vigtig sag, der angåer hele det danske folk, eller havde dog ikke såmegen takt at tie med deres følelser, hvor de hverken havde noget at bestille eller kunde hos fornuftige folk vække mere end et smiil. nu er derimod mit frisprog en bog på ti ark, hvori jeg med flid, og med det modneste overlæg, jeg kunde bruge, har ordenlig giennemgået hele indholden af den ny kirke-lov, hr. biskoppen foreslog til bogstavelig efterlevelse i hele landet, og stræbt ikke blot at vise, hvormeget der med grund lader sig indvende mod de enkelte forslag, men først og sidst at vise, at den danske stats-kirke og det danske folk meget måtte frabede sig en sådan ånds-trældom og en sådan hjerte-pine, som  det vilde være bogstavelig at efterleve en sådan ny kirke-lov. og når nu 131 præster slåe sig sammen, for at vise hele danmark deres misbilligelse af denne bog, men sige kun, at de ikke uden såret følelse har kunnet læse den, da veed jeg rigtig ikke om man helst skal lee eller græde over et så løierligt indfald og en så stor anmasselse. på den ene side må det nemlig være alle frisprogets opmærksomme læsere klart, at den bog er hverken skrevet for at såre eller læge hjerter, men for at oplyse hoveder om hvad det i vore dage har at betyde med en såkaldt ritual-forandring og ufravigelig forskrift, der griber ubeføiet og utålelig ind i menneskets helligste rettigheder og dybeste trang, og på den anden side må dog vel nogle af de 131 præster i eet stift vide, at har mange følt sig grebne af den ånd, der talde fra mynsters prædikestol og opbyggelses-skrifter, da har næsten ligesålænge ikke få følt sig grebne af den ånd, der talde fra grundtvigs prædikestol, kirke-sange og skrift-række, så disse måtte dog vel også have en stemme ved en ny kirke-lov, der også bogstavelig skulde efterleves af dem, og at ingen havde mere kald til at gjøre denne stemme gjældende end grundtvig selv, så jeg kan virkelig ikke troe, at 131 præster kunde med opmærksomhed have læst mit frisprog, og dog følt sig kaldede eller engang berettigede til at affærdige det for hele danmarks øine med den forsikkring, at en pennespids, de fandt deri, har såret deres hjerte.
dog, dette er endnu ikke nok, thi mit frisprog er skrevet, efterat den commissjon, der nu sidder, var nedsat til at bedømme biskop mynsters udkast, en commissjon, således sammensat, med hr. biskoppen selv i spidsen, at der måtte skee et stort mirakel, om han ikke i alt vigtigt skulde fåe de fleste stemmer, ja, således  sammensat, at netop grundtvigs og hans venners anskuelse aldeles manglede en talsmand, og kan eller vil da de 131 præster ikke begribe, at under disse man tør vel sige fortvivlede omstændigheder, måtte grundtvig dog nødvendig stræbe på den eneste vei, der endnu stod åben, med   pennen at giøre sin og mange fleres ringeagtede stemme giældende. veed nu de 131 præster ikke, at der ved en sådan leilighed og under sådanne omstændigheder altid falde skarpe ord, og selv skarpere end man kunde ønske, da måe de ikke engang med opmærksomhed have læst hvad de dog berømme, hvad præsten i spjellerup 1806 skrev mod biskop bojsens forsøg, og var de end ellers ikke belæst nok i kirkelige stridsskrifter til at vide, at mit frisprog hører til de allerlæmpeligste, så har de dog sagtens læst hr. biskop mynsters såkaldte “oplysninger,” og har det ikke engang såret deres følelse at see mig der behandlet ikke blot som en skolepog, men som en reen kiætter og uredelig mand, hvordan kunde det da såre deres følelse at læse frisproget, hvor, trods al skarphed, hr. biskop mynster dog heel igiennem er omtalt og behandlet med den artighed og høiagtelse, to navnkundige og omtrent jævnaldrende forfattere, efter mit begreb, skylde sig selv og hinanden, hvor uenige de end ellers både kan være og nødes til at vise sig.
da jeg imidlertid, både af historien og egen erfaring, veed, det trods al anstrængelse næsten er umueligt i et stridsskrift om en vigtig sag, mod en høitformående mand, med hvem man desuden ståer på en spændt fod, at undgåe al unødvendig og ubillig skarphed, så gjorde jeg selv opmærksom derpå i min fortale, og hvad kan jeg for, at dårlige læsere i hvad der er en undskyldning, have seet et slemt forsæt?
men hvorfor vil jeg da sætte pen til papir mod de 131 præsters så urimelig sårede følelse, og ei heller tie, som jeg hidtil har tiet selv til hr. biskop mynsters bansættelser?
det skal jeg sige læseren: fordi jeg veed, at mange vil tænke ligesom skrevet ståer i berlings-avisen “denne skrivelse, undertegnet af et så stort antal geistlige i et enkelt stift, er et talende vidnesbyrd for, i hvilken høi grad det er lykkedes biskop mynster at udføre det ham af regjeringen overdragne vanskelige arbeide til almindelig tilfredshed. et sådant vidnesbyrds afgivelse på denne tid er såmeget glædeligere og betimeligere, som den til udkastets bedømmelse allernådigst nedsatte commissjon just i denne tid i daglige møder er beskjæftiget med at udføre sit hverv.”
vel sandt, at dette er en reen misforstand, da de 131 præster, langtfra at give hr. biskop mynster dette vidnesbyrd, tvertimod udtrykkelig har nævnet det som en følgelig sag, at hans udkast ikke i alle dele har kunnet tilfredsstille såmanges forskiellige ønsker, og yttre kun ved dette “fortjenstlige arbeide” håb om, at forandringen i ritual og alterbog omsider heldigen vil blive fuldført; men således bliver nu engang skrift sædvanlig læst og forstået, så man overseer hvad man ikke kan bruge. jeg håber derfor heller ingenlunde med disse pennestrøg at kunne bevirke en bedre læsning enten af de 131's adresse, eller af de andre, den sagtens vil drage efter sig, men føler mig kun forpligtet til, under disse omstændigheder, så stærkt som det ved pennen kan skee, at indskærpe alle danske læsere, at hvad commissjonen nu sidder for at afgjøre, er ingenlunde, om man uden såret hjerte kan læse hr. biskop mynsters og mine stridsskrifter, men om majestæten skal tilrådes at lægge et nyt åg på hardtad alle sine undersåtters, geistliges og verdsliges, samvittighed,  og hvorledes i så fald dette åg i det enkelte skal være beskaffent.
at indskærpe dette, og dermed det ubetimelige, det urimelige, og tildeels utålelige i nu, midt i det nittende århundrede, at stramme istedenfor at løse de sørgelige bånd, regjeringerne især i det syttende århundrede lagde på folkenes tro og samvittighed og på præsternes embedsførelse, bånd, allerede i det attende århundrede så utålelige, at de uden tilladelse både her og andensteds sprængdes, således, at der nu kun er nogle få sørgelige levninger tilbage, som biskop mynster foreslåer at sammenknytte og gjøre endnu langt strammere end de nogensinde var; at indskærpe dette var tydelig hoved-hensigten af mit “frisprog,” som, desværre, kun må have fundet meget få opmærksomme læsere enten imellem de 131 eller udenfor dem, siden det endnu gåer an at fremstille det som et personligt angreb til at såre biskop mynsters, hans venners og tilhængeres følelse. kun forgiæves erindrede jeg altså i fortalen om, at den samme stemme, jeg nu udviklede, havde jeg alt med flid afgivet i min lille men omhyggelig udarbeidede bog “den danske statskirke, upartisk betragtet 1834,” hvori jeg, før nogen drømde om, at dr. mynster enten skulde blive biskop i sælland eller komme til at give love i kirken, på det stærkeste erklærede mig for virkelig samvittigheds-frihed og viste, hvordan den, til stats-kirkens og regjeringens store fordeel, lod sig ordne. forgiæves erklærede jeg da også i frisprogets indledning om “forslaget til en ny forordnet alterbog” at når jeg turde troe, hr. biskoppen ikke vilde andet end udvirke tilladelse for de præster, som ønskede det, til at bruge hans texter og formularer istedenfor de gamle, da vilde jeg aldrig sat pen til papir for at bestride hans forslag, da jeg villig erkjendte, at han ikke alene havde samme ret som enhver af os til herom at  henvende sig til præsternes “hoved og hjerte og takt for det rette,” men kunde efter sin lange præstelige erfaring og på sit ophøiede stade lettelig føle mere kald dertil end nogen af os andre. kun forgiæves udviklede jeg fremdeles, at grunden til mit modskrift var den, at hr. biskoppen ikke blot ved udtrykket “forordnet” henledte tanken på tvang, men erklærede reent ud, at da alle veed, at præsten (ved sacramenterne o. s. v.) udfører hvad der er ham “foreskrevet” vil han i denne henseende “intet ansvar,” have, og den, der aldeles ikke kunde bekvemme sig til at “fremsige” de ord, kirken “foreskriver” vilde vel også selv føle, at han ikke var skikket til at tjene i denne kirke, hvad jeg ikke kan forståe anderledes end at når biskop mynster kunde fåe kongen til at billige hans forslag, da skulde vi alle, under embeds fortabelse, bogstavelig følge det. kun forgiæves bemærkede jeg da endelig heel igiennem ved mine indvendinger mod de enkelte forslag, at jeg kun bestred dem som en tvangssag, da jeg ikke havde det mindste imod at både hr. biskop mynster, og alle de præster, der ønskede det, fik lov til at fremsige hvert ord, der stod skrevet, både på prædikestolen og for alteret, når kun jeg, og alle de præster, der ønskede det, beholdt lov til at følge vor gamle alterbog, og kirkegjængerne fik lov til især ved sacramenterne at bruge den præst, der huede dem. kun forgiæves gjorde jeg alt dette, når man endnu, uden at møde høirøstet misbilligelse, kan vove at fremstille sagen, som om jeg enten blot vilde slåe mig til ridder på en bog af biskop mynster, eller have mit eget papisteri tvunget ind i stats-kirken istedenfor hr. biskoppens reen bibelske, protestantiske, frisindede og til tidens høiere oplysning svarende forslag. kun forgiæves vil jeg da sagtens også her have mindet om det samme, kun forgiæves vilde jeg vel opbyde  alle mine evner som skribent, for i en tredie bog endnu roligere og tydeligere at udvikle, at det er ånds-trældommen og samvittigheds-tvangen i stats-kirken,delvist fremhævet i a som hr. biskoppen vil have fornyet og skærpet, men jeg vil, med guds hjelp, have aldeles ophævet og udryddet; thi det er nu engang blevet en tradition i læseverdenen, at mynster er den liberale og grundtvig den intolerante orthodox, og selv derfor, når mynster åbenbar vil have alle under åget og grundtvig have alle frie, kan man dog trøstig regne på, de fleste læsere holde fast på traditionen, og tør ikke troe deres egne øine, men tænke hellere, trods al sund fornuft, at grundtvig har vist en gruelig lænke bag øret, som han vil påliste alle præster og kirkegiængere, så mynster, for at frelse dem, må nødes til at lade despotisk,delvist fremhævet i a hvor liberal han end er.
men om jeg må spørge i fædrenelandets, i sandhedens og oplysningens og fremfor alt i den uforanderlige christendoms navn: hvad skal enden blive på alt dette?
at jeg må tåle, man bliver ved at ophøie biskop mynsters liberalitet og skrige over min intolerance, endskiøndt, hvis det nogensinde passede, vi åbenbar har skiftet rolle, tåle at man mistænker mig for uredelighed, skiøndt ingen præst eller skribent i den sidste menneske-alder har stillet bedre borgen for, han siger sin hjertens-mening, enten man vil høre den eller ikke, og endelig endog tåle at både bisp og stiftsprovst fortælle publicum, jeg er ikke reen i troen, ikke luthersk nok, skiøndt jeg åbenbar er langt mere luthersk end nogen af dem? ja vel, det må jeg tåle, og det kan jeg sagtens, da jeg immer tænker på efterslægten, og veed, den vil more sig over det.
fremdeles måskee, at hr. biskop mynsters forslag, med nogle såkaldte forbedringer  efter hr. professor clausens hoved, bliver gjort til lov og ufravigelig forskrift i hele den danske stats-kirke?
ja måskee, thi vel har jeg samme håb til kong christian den ottende, som jeg i frisproget satte til frederik den sjette, at den dag vil aldrig komme, da majestæten vil sige enten til mig eller til nogen af sine troe og ærlige præstemænd: du må herefter ingenlunde forrette dåben eller nadveren med de ord, som lød både over mig og dig, da vi døbdes og når vi knælede ved herrens bord, de ord, du fandt i alterbogen, da du viedes til præst, de ord, hvormed du og mynster selv hidtil forrettede sacramenterne efter christi indstiftelse; thi fra nu af tåles i den danske statskirke intet andet ord, end det ny, biskop mynster har foreslået og jeg har foreskrevet; ja, det håb har jeg visselig til kongen, men jeg må også her gientage, hvad jeg tilføiede, at om man end lod os, som kalde det en samvittigheds-sag, forrette sacramenterne som før, så viser dog den preusiske tragedie, at ulykken kunde endda være stor nok, og en dansk oversættelse af dette sørgespil vilde vist endnu afpresse langt flere tårer end originalen. man har vel svaret, at tilstanden her slet ikke er at sammenligne med den i preusen, og man har ret, men derfor siger jeg jo også, det vilde gåe langt værre her; thi professor scheibel og de andre gammellutherske præster vidste dog vel ikke bedre hvad de ei for nogen priis vilde opgive, eller hvad de skyldte deres læge medtroende, end jeg og mine venner veed det, og tænker man, vi vil lade borger og bonde i stikken, når vi blot kan bevare skinnet, da tager man dog vist mærkelig feil. hvad er altså i denne henseende forskiellen mellem preusen og danmark, undtagen at vi her har protesteret itide, og tydelig sagt, hvilke forandringer både ved dåben og nadveren vi ingenlunde kan lade os  påtvinge, og at den samme grundtvig, der i tredive år har kæmpet for sin og sine medtroendes frihed til at blive ved det gamle hvor alt nyt er uægte, sikkert ikke vil slutte sin bane med at forråde hvad der er ham en saligheds-sag.
men har ikke hr. biskop mynster erklæret, at han dog vilde lade os beholde vor lutherske barnedåb, skiøndt han ikke kan være så føielig med nadveren, og har ikke hans våbendrager, hr. dr. kalkar, midt under udfald på frisproget, sagt at hr. biskoppen naturligviis må give efter ved begge sacramenter, og har endelig ikke selv hr. professor clausen, mens han, med den ham egne humanitet, fradømde mig al sandheds-kiærlighed, indrømmet, at der ved dåben måtte være dobbelte formularer og frihed til at lade døbe hos hvilken præst, man vilde?
jo, om jeg har forstået de herrer ret, da har de virkelig yttret noget sådant, men deels er det endnu langtfra at være fyldestgjørende, og deels er jeg langt sikkrere på at have forstået biskop mynster og hr. professor clausen ret, da de i roeskilde enedes om ei blot at fåe mit andragende om samvittigheds-frihed ved sacramenterne og confirmationen aldeles afviist, men også om at nægte al frihed ved dåben just fordi et vist parti (læseren veed dog nok hvilket) lagde en urimelig vægt derpå. disse høilærde mænd vil da sikkert også i commissionen holde hånd over tvangs-dåben sogneviis, og neppe drive føieligheden så vidt, at der ved sacramenterne slet intet skulde forandres af det, hvorpå de veed, jeg lægger en urimelig vægt. selv derfor, når jeg, i håb om bedre tider, vil underkaste mig al den trældom, ritualet fra sådanne hænder må bringe, og råde mine venner til det samme, og selv når man vilde tillade mig og mine præste-venner at beholde den gamle alterbog, så må jeg dog,  for de småes skyld, være belavet på ei blot at nedlægge mit embede, men at træde ud af den ombyggede stats-kirke og tilråde alle gammeldags christne det samme; thi kun når der i henseende til sacramenterne og confirmationen bliver virkelig frihed, både for præster og menigmand, til at blive ved det gamle, kun da kan jeg forsvare at blive i en stats-kirke, hvor man indfører noget nyt, som efter min overbeviisning ei lader sig dermed forene.
dette, uddrivelsen af mig og de få eller mange, der dele min tro, og føle sig sikkre på, at har jeg, under store fristelser, holdt ud i tredive år, da gåer jeg ikke, før det kniber, en sådan uddrivelse og dertil svarende religjons-forfølgelse, det må da efter al rimelighed blive enden, dersom hr. biskop mynster vedbliver at ville påtvinge os en ny alterbog efter sit hoved, og kan derpå vinde kongelig stadfæstelse, og dertil er det altså, de 131 præster, som det synes uden at ahne det, har bidraget deres; thi ikke alene blive de forståede, som om de med kyshånd modtog hr. biskop mynsters alterbog, og fandt intet uden torne til at såre hjerter i grundtvigs frisprog; men de har også sat et exempel, som, da vinden netop blæser fra adresavis-hjørnet, vist vil blive efterlignet. kan man nu blot fåe femhundrede, og jeg formoder, man kan godt fåe ottehundrede, præsters underskrift for, at hr. biskop mynsters forslag (som de måskee kun har tittet i), har grebet dem, og er, uagtet al den nødvendige menings-forskjellighed, et “fortjenstligt arbeide”, der giver grundet håb om, at den vanskelige opgave omsider vil blive heldig løst, at de ikke uden “såret følelse” har læst “grundtvigs frisprog,” (og har vel derfor som oftest ladt det være ulæst) see, da kan de fem eller otte hundrede godt mene, de har slet ingen ting sagt eller gjort, uden at trøste  hr. biskop mynster og give pastor grundtvig en lille rap, de begge godt kunde fortjene; men der er alligevel efter sædvanlig regning gjort såmeget, at regjeringen næsten ikke kan andet end føie sig efter geistlighedens såkaldte almindelige ønske, og pålægge dem og hele folket et åg, hvis omfang er de fleste ubekiendt og hvis tryk og følger endnu færre forudsee, eller finde det umagen værdt at tænke på.
det være nu henstillet til de 131 jydske præsters egen samvittighed, om det hjertesår, de fik ved at læse mit frisprog til værn om virkelig samvittigheds-frihed og hjerte-fred både for venner og fiender, virkelig var så dybt, at de måtte stævne mig for det, om de end derved skulde bidrage til at såre utallige hjerter på deres ømmeste sted og give den danske stats-kirke sit banesår?
man spotte kun, såmeget man vil, med den store ulykke, det var, om jeg med “to eller tre” gik ud af statskirken, med den gamle alterbog under armen, og overlodes med gjendøberne til politiets optugtelse, jeg veed, hvilken herre jeg tjener, og hvilken ånds bistand jeg har, tit og længe nok har jeg bedt om ei at drive os til det yderste, og jeg er belavet på alt, skiøndt jeg endnu vil håbe det bedste.
n. f. s. grundtvig.

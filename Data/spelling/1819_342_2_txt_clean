neppe vil nogen af denne overskrift lade sig forlede til at vente, hvad man kalder en juridisk afhandling om disse ords betydning i danske lov, med jævnførelse af romer-retten; men dog vil jeg gribe denne leilighed ikke allene til, hvad man aldrig kan giøre for tit: at velsigne danske lov og sukke over romer-retten, men også til at indrøm me, det var meget godt, om juristerne kunde lære folk kvid juris også i denne henseende, thi det kan ikke vel nægtes, at i alle lande er meget dannefæ blevet behandlet som eierløst hittegods, og meget hittegods, som knap var værdt at tage op på en vei, derimod tracteret som dannefæ. herved komme vi desuden, om end ikke just meget fornøielig, så dog meget nemt, lige midt ind i materien, thi i den henseende følge juristerne, hvad man ellers kun har pålagt den episke digter: rapiunt in res medias, hvilket jeg, for ikke at komme til things, vil oversætte: de gåe lige til tingen, og lade andre gribe i luften.
hvad jeg altså vilde sige, var, at det er uforsvarligt, om man ikke vil begynde at giøre sig sin yderste flid med at samle dannefæ og oplyse hittegods, inden hint i de nye veie, hvor alt såmangen rune brast, gåer uigienkaldelig forloren, og inden dette i de fugtige pulter-kamre aldeles opløses! man forståer mig dog vel nok, og indseer, at uagtet der også er noget i hvad jeg siger, er der dog mere i hvad jeg mener, da jeg naturligviis i grunden mener: man skulde pusle op i seng-kammeret og lukke vinduer op og giøre reent i stor-stuen, hvad vilde jeg sige: søge til bunds i hjertet og klare op i hjernen! dette er nu imidlertid, veed jeg  nok, og seer man alt for daglig, ikke nær så nemt gjort, som sagt, og nytter ikke stort således at tale om, da det må komme, som det kom af sig selv, det vil sige: af et godt skarpt redskab, med en kost på enden. hvad jeg derfor her vil gribe til, er hvad der altid kan behøves, og lade sig bruge: res medias, thi uagtet midlerne ikke giør sagen klar, må man dog have midler i hænde, når man skal komme nogen vei i denne verden.
altså, om midlerne eller mellem-tingene, der vel i sig selv ere adiaphora, men dog derfor ingenlunde kan betragtes, eller behandles med ligegyldighed, af hvem der ikke selv vil blive et blot middel og en mellem-ting af dyr og engel i natur-historien, om disse mellem-ting i åndens øine: om bog-staver og hånd-skrifter, om bog-hylder og bog-orme, om bog-bind og bog-tryk, og bog-læsning, kort sagt om bibliotheks-trappen til kirke-loftet er det, jeg her vilde tale et par ord. man mærke vel: kun et par ord, thi det er her ingenlunde min hensigt, at udvikle mine tanker om videnskabelighed eller skolen i det hele, noget jeg må forbeholde mig til en anden gang, og som vor tids skole-forstandere neppe vil beklage jeg tøver med!
i følge heraf, er det egenlig kun hittegods, jeg vil pege på, thi dannefæ veed man ikke hvor er, før det findes, men nævne måtte jeg begge ord, deels fordi jeg aldrig vil have skylden, om nogen af mine læsere glemmer dannefæet over hittegodset, og deels fordi jeg må nævne den mærkelige omstændighed, at hvad der i åndens sprog hedder dannefæ, findes for det meste midt på lande-veien, og hittegodset derimod begravet i støv, istedenfor at man veed det ellers netop er omvendt. denne forskiel må man ingenlunde troe jeg har selv gjort, eller, hvad der er det samme med andre ord: man må ikke troe, at jeg, efter det attende århundredes slemme uskik, har snappet de ord op på deres lovlige vei og nødt dem til at vende mølle, for at bilde folk ind, jeg havde gjort barsel med en ny idee, som umuelig kunde sees i sit rette lys, uden at sættes på hovedet, eller, som ord ikke, uden at bruges bagvendt, kunde udtrykkedenne lyst til at bruge ord bagvendt er ellers således indgroet i tiden, at selv mænd man mindst skulde vente det af, stundum falde for den.  det er således unægtelig også tilfældet med claus harms i kiel, som jeg vil gribe denne leilighed, da jeg for øieblikket ingen bedre veed, til ikke blot at nævne, men uforbeholden sige mine ringe tanker om. han er en  mand, som det attende århundredes efterhinkere nok skal lade stå, men fare ståer han for at halte mellem bibelens og det nittende århundredes ånd, og det er sørgeligt, så gud bevare ham! hans theses er i mine øine ikke allene det mærkværdigste, men det betimeligste, der er udkommet til jubel-festen, men sammenblandingen af gudeligt og verdsligt i endeel af dem er ikke god, men heel betænkelig, og misbrugen af det hellige ord: samvittighed, er aldeles uforsvarlig, og kan ikke afsones ved en erklæring, men kun ved bestandig at lægge folket en god samvittighed på hjerte, som øiemedet, hvortil selv troen kun er et guddommeligt middel, thi hvem der kun har en god samvittighed, behøver vist ikke at spørge om, hvordan han skal blive salig. at verdens børn broute midt i synd og vantroe af en god samvittighed, måe vi vel beklage, men ikke skrive på samvittighedens regning.. nei, hele  hemmeligheden ligger deri, at der er forskiel på legeme og ånd, hittegods er bestandig noget, der var tabt, eller lagt for at findes, og dannefæ derimod, hvad der er henlagt for at gjemmes. anvende vi nu dette på åndens rige, da see vi let, at alt hvad vi kan kalde hittegods, må være noget, som af uforsigtighed eller vanvare, eller slumpetræf er kommet til at ligge i en krog eller i en sprække, og at det meste dannefæ upåtvivlelig ligger lige  for vore øine, så at årsagen, hvorfor vi ikke see det, er enten at vi gåe og kiøge i luften, eller at vi har skade på øinene. videnskabeligt hittegods kalder jeg derfor alt hvad man, når man giør sig tilbørlig umage, kan finde i bøger og bibliotheker, åndeligtåndeligt dannefæ derimod, alt det guld og sølv, klumpet eller udarbeidet, man kan finde i menneskets store grav-høi ͻ: historien, og atter anvende til nytte og fornøielse. hittegods er altså lønnen for udvortes, dannefæ vindingen ved indvortes historisk studium, og begge dele burde immer følges ad, men da nu langt flere have lyst til det udvortes end til det indvortes, og dette ei alene kan bruge men behøver hint, så bør man opmuntre alle til at giøre deres bedste, uden dog at fortie, hvad der tjener både dem og videnskabeligheden bedst, som unægtelig er at arbeide i sandheds tjeneste, både med liv og sjæl.
denne lyst til at bruge ord bagvendt er ellers således indgroet i tiden, at selv mænd man mindst skulde vente det af, stundum falde for den.  det er således unægtelig også tilfældet med claus harms i kiel, som jeg vil gribe denne leilighed, da jeg for øieblikket ingen bedre veed, til ikke blot at nævne, men uforbeholden sige mine ringe tanker om. han er en  mand, som det attende århundredes efterhinkere nok skal lade stå, men fare ståer han for at halte mellem bibelens og det nittende århundredes ånd, og det er sørgeligt, så gud bevare ham! hans theses er i mine øine ikke allene det mærkværdigste, men det betimeligste, der er udkommet til jubel-festen, men sammenblandingen af gudeligt og verdsligt i endeel af dem er ikke god, men heel betænkelig, og misbrugen af det hellige ord: samvittighed, er aldeles uforsvarlig, og kan ikke afsones ved en erklæring, men kun ved bestandig at lægge folket en god samvittighed på hjerte, som øiemedet, hvortil selv troen kun er et guddommeligt middel, thi hvem der kun har en god samvittighed, behøver vist ikke at spørge om, hvordan han skal blive salig. at verdens børn broute midt i synd og vantroe af en god samvittighed, måe vi vel beklage, men ikke skrive på samvittighedens regning.
allerede i de første hefter af dannevirke trængde jeg på et levende og flittigt studium af historien, som det eneste, der kunde fremme sand videnskabelighed, jeg har siden søgt at vise, hvorledes jeg selv stræber at følge det råd, jeg giver andre, og jeg tør håbe, derved at have overbeviist enhver eftertænksom læser om nødvendigheden af et sådant studium. jeg siger med flid enhver ef tertænksom læser, thi det kan aldrig slåe feil, at enhver sådan, han være så ven eller fiende af mine betragtninger og sætninger, ja, han være ven eller fiende af sandhed, må indsee nødvendigheden af et langt flittigere og dybere historisk studium, end hidindtil har været brug. tingen er jo soleklar, thi hvem der med eftertanke blot har læst min sidste udsigt over verdens-krøniken og betragtningerne i dannevirke, seer jo strax, at jeg kiækt beråber mig på hele historien som vidnesbyrd for bibelens sandhed, ja, for rigtigheden af den lærdom, man i de sidste tider kun spotviis har kaldt orthodoxie ͻ: ret-viished, og en sådan mand vil ikke kunne nægte, at således som jeg sammenstiller og sammenkiæder tanker og begivenheder, fåe mine påstande ikke sjelden i det mindste skin af høi sandsynlighed. nu måtte man være meget dorsk, eller ubekiendt med historien, når man ikke forudsåe, at efterhånden, om så end ikke, før jeg er død, vil en sådan giennemgribende, og understøttet påstand finde endeel bifald, og at uden et fortroeligt og udbredt bekjendtskab med historien, er det umueligt at giendrive den. om at befordre et sådant af yderste formue, synes mig derfor, vi skulde alle forene os, da det er åbenbart, at hvem der er i historiens kridthuus, må vinde til sidst, og vi ikke kan tvivle om, at saga vil række sandhed krandsen, og at selv, om man vilde giøre samme den stridig, er der intet andet råd end at gåe saga under øine, og see om man kan forblinde hendes øine. lad det kun længe nok være uafgiort, om jeg er en sværmer og en hykler, eller en ærlig og besindig mand, selv af gale folk skal man tage et godt råd, og man kan aldrig narre en lurendreier bedre, end når man følger for alvor, hvad han råder på skrømt, thi så fanges han netop i den fineste snare, der kan spindes under solen. man burde, synes mig, dog lukke sine øine op, og see, at medens man indbilder sig, jeg både er død og begravet: død i kirken og begravet på den store assistents-kirkegård ͻ: i historien, sidder jeg og giør nar ad tiden op i dens åbne øine! det lader som jeg ikke prækede, og hvert ord, jeg skriver, er taget ud af en prædiken; det lader, som om jeg havde slået mig til roe, og hvert ord jeg skriver, er et hvast spyd, blot viklet ind i bomuld, som blæser af ved mindste vindpust; det lader, som om jeg vilde lade tiden gåe sin skiæve gang, og jeg griber ubemærket ind i den med den største sikkerhed, der vel er muelig! jeg indsåe for en to, tre år siden, at tiden stod på en vendepunkt, som det var den umueligt at undgåe, og  at jeg med magt ikke formåede at dreie selv en finger af den til den side, jeg kaldte den rette, fordi den var plat nok til at snoe sig fra mig, og hvad var da naturligere, end at jeg greb til list, det vil sige: gik hen og forskandsede mig på et stæd, hvor jeg såe den var nød til, om en kort tid at komme til mig, og skulde nødes til at brydes med mig, da jeg havde så meget under fødderne, at den umuelig kunde springe over mig. det kalder jeg nu vist nok en uskyldig list, såmeget mere, som jeg ingen røverkule gjorde af mit hjerte; men en list var det dog immer, og da jeg godt kan mærke, man hidtil ikke har troet min bekiendelse desangående, vil jeg dog, endnu engang, før tiden kommer, lægge godt folk på hjerte, at det er deres egen skyld, ifald jeg narrer dem. vil man ikke troe mig, at jeg, på mit historiske stade, kan ståe ganske rolig, til tiden løber mig lige i hænderne, nu vel! des lettere bliver min seier, og jo tiere jeg har advaret om at tage sig i agt, des uskyldigere må jeg i det mindste synes i al påfølgende ulæmpe. altså, ligesom jeg råber til alle venner af bibelen og fædres christendom: op venner! hjelper mig, hver efter sin evne og leilighed, at opklare historiens dunkle rige! hjelper mig at tænde lys, og værer ikkun sikkre på, at lys kan aldrig skade  sandhed, da lys og sandhed kun er eet i åndens rige! kommer vel ihu, at skiøndt lys uden varme er kun et forfængeligt skin, så er dog ikke desmindre lyset udskin af den sande varme, og i hellig forening med den en liflig, vederkvægende, opvarmende soelstråle i historiens fimbul-vinter! mærker og seer, at det kan aldrig feile, løgnen ligger jo på luur i hver dunkel vrå, og kan kun ved lys giøres huusvild! seer tidens tegn! seer skyen samle sig atter, i hvilken romas trold hensvævede fordum, i mellem-tidens dunkelhed, og bredte sine kulsorte vinger, selv over strålen af den evige soel i skriftens guddoms-ord! seer det og forståer, at kun en klar, giennemstrålet skye, oplivet af historiens ånd, kan værne, som et uigiennembrydeligt dannevirke, om den eneste, sande og hellige kirke, i troendes hjerter og bibelens røst!
således må jeg også råbe til dem, der enten mene at det attende århundredes ægyptiske mørke var oplysning, eller som knæle for den dunkle middel-alders gienfærd: op dog, hvad nøle i efter! seer i dog ikke, det er i historien slaget skal ståe, om dens gang, der må kiæmpes! hvad vil i giøre, når vi møde eder med historiens forenede magt, og i have intet at stille derimod, uden eder selv! hvad bliver følgen? at i måe krybe til  korset, og kysse riset, eller historien skrider over eder, som en kiæmpe over stråe! altså, vil i have mindste håb om seieren, vil i ikke berede eder selv mageløs skam og vanære, da skynder eder! kappes med os om at opklare og udgrunde historien! skynder eder med at give os ret i alt, hvad i ikke kan nægte, uden åbenbar at modsige eder selv! takker os på skrømt, fordi vi har været uforsigtige nok til at røbe os i tide, til at vise eder veien til mimings hule, hvor det eneste sværd findes, som kan give balder banesår! vil i være uchristelige, nu, så værer dog fornuftige, giør jer dog ikke længer til latter, ved at beråbe eder på en fornuft, som jo ingen af eder tør påståe at have: den evige, rene, uforanderlige, som jo dog er den eneste ufeilbare! indseer dog, at eders mening er ingen ting mod historiens vidnesbyrd, og at der er intet andet råd, end at see til, i kan finde den historiske fornuft, og, indlemmede i den, såvidt muelig, spille mester! kunde det skee, uden at studere historien dybere, end f. ex. natur-philosopherne hidtildags, nu så var det nemt, men i kan jo begribe, det nytter ikke, såsnart en eneste boglærd gåer dybere, og vil jer ilde! til bunds altså, tilbunds måe i gåe, hvis i ikke om et  øieblik vil gåe til grunde! dixi et liberavi animam.
efter denne indledning tør jeg vel, uden at befrygte den indvending, som for resten kan være ganske rigtig, at jeg snakker for min æske, på det stærkeste opfordre enhver, som dermed har noget at skaffe, til af al formue at fremme den historiske underviisning, som, det er jo unægteligt, kun drives mat og sygelig overalt, imod hvad tilfældet burde være, når det er sandt, hvad ingen uden at blive en nar, kan nægte, at historien er det sande reale ͻ: virkelige, såvel i videnskabeligheden, som i verden, og at da først kan man med føie tale om real-skoler, når alt hvad der læres, udgiør et historisk sammenhængende heelt, som det bestemt kan, thi det er kiende-mærket på historien, som det sande reale, at den optager enhver videnskabelig gienstand, og sætter den på sit sted, hvor den fåer liv og betydning, istedenfor at den uægte realitet, man i forrige århundrede råbde på, udelukde, når den skulde være enig med sig selv, ikke blot de gamle sprog, men den hele historie!!
en anden opfordring, hvis betimelighed vel endnu er mere indlysende, ligesom den er nemmere at følge, er den samme, jeg oftere har giort, men må  her, om mueligt, med fordobblet vægt gientage: opfordringen til enhver som har mindste sands for videnskabelighed, at giøre alt, hvad der ståer i hans magt, for at frelse historiske mindesmærker fra undergang. mine læsere måe kiende mig for godt til at mene, det er ranglerie og askepotter jeg her har for øie, uagtet man heller ingenlunde bør kaste sligt bort, før man veed, hvad man kaster. nei, hvad her ståer for mig, er vigtigere ting, er hedenfarne ånders sprog og tale, dele af den store historiske åbenbaring, som, dersom noget timeligt skal kunne bedømme, hvad vi christne kalde åbenbaring af det evige ord, må være det eneste, når den kan bringes heel og fuldstændig tilveie! jeg har før både spottet og klaget over, at medens man snakkede vidt og bredt om historisk critik og erklærede acterne for sluttede, låe der ulæste, tit giennem århundreder useete, skriftlige documenter i tusindtal begravne i støvet, jeg gientager både min spot og min klage: min spot over den usle, selvkloge ånd eller uånd, som turde sætte sig på historiens domstol, og bryste sig af, at have afsagt en ufeilbar kiendelse, uden nær at have giennemlæst, end sige forstået, de halve indlæg; min klage over, at man for det meste med hænderne i skiødet, lader det komme derpå an, om de skjulte ting skal holde  sig til bedre dage, eller forgåe i et oprør, en ildebrand eller sligt. jeg veed meget vel, at man trøstig både kan og skal lade gud kun sørge for det, og være sikker på, at intet forgåer, som gud vil opholde; men jeg veed også, at ingen som frygter gud, vil friste ham, og hvad dem angåer der ikke troe på et så besynderligt guds forsyn, da må jeg sige, det er et dårligt vidnesbyrd om deres forstand og videnskabelighed, at de overlade tilfældet et sådant spillerum, skille sig selv ved æren for opdagelser, der kunde giøre deres navn udødeligt, og kanskee deres meninger overlegne, sidde stille, medens måskee netop det forgåer, der i efterslægtens øine ene kunde redde deres ære, og forsvare deres tænkemåde.
derom synes mig da virkelig alle, fra dem der blot har lugtet til videnskaberne, til dem der trængde allerdybest, af hvad troe og tænkemåde de så for resten ere, skulde forene sig, om nemlig at fåe alle de håndskrifter, man har fra fordum tid, nøiagtig undersøgte, og syndes de blot på nogen måde vigtige, da fåe dem afskrevne, og om mueligt udgivne blot i det sprog de skreves på, uden at sinke sig med oversættelser og commentarer, som efterslægten vil vide at giøre selv, om den finder det umagen værd.
men, skeer det ikke også; hører man ikke hvert år nyt fra tydskland, om dette eller hiint nysopdagede håndskrift! jo, der skeer netop så meget, at man tydelig seer, der burde og kunde skee hundrede gange mere: man giør alt imellem en opdagelse i et almindelig bekiendt bibliothek, som viser, hvor slet man kiendte, hvad man indbildte sig at kiende bedst, og minder os om, at lige for vore øine, end sige i krogene, kan være de utroeligste opdagelser at giøre. har man således efter sex århundreders såkaldet videnskabelighed, nu først i mailands store bibliothek fundet den gothiske oversættelse af pauli breve, da er det dog vist ikke blot vigtigt for bibel-studiet og sprog-grandskningen, men udentvivl allervigtigst fordi man deraf seer, hvad der ikke dog kan ligge skjult, selv hvor sligt er samlet for at eftersees, end sige da, hvor det er begravet. fremdeles, så kan man gierne være langt fra, med tydskerne, at blæse i basun over den niebuhrske opdagelse af noget romersk juristerie, ja, man kunde endog anslåe værdien heraf langt lavere, end man, uden nøie undersøgelse, er beføiet til, og måtte dog falde i staver over, hvad der kan ligge lige for os, uden at sees, ligge skjult og dog komme for lyset, når man hører, at dette juristerie var skrabet ud, og pergamentet på nye beskrevet, og lod sig dog næ sten alt igien oplive og læse! uden beviis tør man jo dog ikke antage, at det kun er jura, der sidder så fast, og er blevet tophugget uden at oprykkes!
forunderligt nok! hvert år reise studerende fra det ene land til det andet, for, jeg veed ikke hvad, og godt og vel, om de for det meste veed det selv; men det veed jeg, at i alle protestantiske lande kan en student nu blive lige duelig embedsmand, ja, selv i de fleste fag, professor, uden at komme udenlands, så de fleste nuomstunder reise enten for deres blotte morskab, eller fordi det er en gammel vane. derimod veed jeg intet land, hvor man har tænkt på at indrette de videnskabelige reiser efter nutidens tarv og trang, intet land, hvor man har antaget den som mig synes, meget indlysende grundsætning, at man nu bør lade studenterne blive hiemme, og professorerne reise. at det burde så være, synes mig klart, thi det er jo ikke længer så, som fordum, at dette eller hint universitet er som videnskabeligheds middelpunct, eller at de berømte mænd som ere professorer giøre forelæsninger til deres hovedsag; universiteterne er der kun liden forskiel på, de fleste berømte mænd ere enten ikke professorer, eller behandle deres forelæsninger som en bisag, eller give dem i trykken næste år, så det for den student, der nu skal blive til noget, er  allerbedst at blive hjemme, beholde stadighed og vinde tid til at læse. professorerne derimod, forudsat, at de ere mænd i deres fag, de skulde reise, så fik vi mindre at læse, og mere at vide! man indseer godt, at det nu er ufornødent og unyttigt, at lade handværks-svende reise, og derimod gavnligt, at dygtige mestere see sig om, men anvendelsen, der er så let og sikker, synes man at glemme.
professorer altså, det vil naturligviis sige: videnskabsmænd, der alt have viist, at de både have hoved, og ere temmelig fortroelige med deres egen bog-hylde, de skulde reise, deels for, efter en vis plan, nøie at undersøge de håndskrevne samlinger, og bringe afskrifter hjem af hvad de fandt vigtigt og kunde overkomme, og deels, hvad der endnu mere gjøres behov, for at undersøge folkene og deres tungemål.
vigtigt er det, såre vigtigt, at fåe at vide, og fåe bragt for dagens lys, hvad bibliothekerne skjule, så vi dog nogenlunde kan opgjøre vor skriftlige status bonorum; men endnu langt vigtigere er det, at vi fåe at vide, hvad folkene og deres tungemål røbe, thi det er af dem, vi skal lære at forståe skrifterne.
o hvilket mørke hersker ikke endnu i denne henseende! hvor tit nødes vi ikke til at famle i blinde, eller gjætte os frem, hvor vi kunde og burde gåe sikkert, med lys i begge hænder. hvad nytte har dog egenlig videnskabeligheden af de korte, hinanden tit modsigende beretninger om de såre vigtige ting: europas ældre indbyggere, og folke-vandringen, for ikke at tale om den mængde bøger, hvori man har kiævledes om, hvad man på ingen af siderne vidste! hvilken mængde oplysninger, som nu ere tabte, har man ikke, under det storagtige kiævl, forsømt at indhente, og hvormange lade sig ikke endnu indhente eller forsømme! troer man kanskee, at sporene af et folkefærd ere nemmere at udslette end af en pen, at man vel, ved at giøre sig umage, kan læse hvad der er overskrabet og overskrevet på pergament, men ikke hvad der ligger således tilhyllet i et levende, talende folk! nu, vel bekomme med den kulsvier-troe! jeg holder ikke af at troe blindt, hvad gud har givet os øine til at eftersee, og forstand til at efterspore. antager man det for et evangelium, at f. ex. gotherne blev slagtede til sidste mand, og at longobarderne uddøde, da må jeg smile over den strænge historiske critik, der kun fordrede syn for sagn, hvor det var umueligt, men satte glatvæk sit stempel på de største urimelighe der, uden at vide, om de ikke dog måskee giordes høirøstet til løgn, hvergang en bonde, hist eller her i italien, oplod sin mund! jeg er tvertimod forud sikker på, at i ethvert land, hvor almuen ikke taler som en bog, altså nok i ethvert bekjendt land, vil man, ved fortsat opmærksomhed, kunne fåe den tilforladeligste vished om, hvorvidt det har sin rigtighed med de gamle beretninger om indbyggerne og indvandringerne, samt om de indvandredes herkomst, og er der blot rimelighed for, at jeg har halvveis ret, så veed dog enhver historiker, at udbyttet var den hele undersøgelse værd. man skulde kun prøve det med et eneste mærkeligt land, og lade det, ikke giennemfare, men bereise af en historisk sprogkyndig, det vil sige: en mand, der ei blot var nogenlunde bekiendt med landets nærværende, men, så godt som for øieblikket mueligt, med dets ældre sprog; af en historisk theolog ͻ: en mand, der var hjemme i de religioners historie, der havde hersket eller historisk virket i landet, og endelig en egenlig historiker, der omtrent vidste hvad man af bøger kan lære om det land, og man skulde forundre sig over udbyttet! ja, selv når et sådant land kun bereistes af een mand, der havde hoved og skikkelig kundskab, vilde udentvivl vindingen vidt overgåe  de flestes forventning. jeg veed meget vel, at det også her er de mere digteriske naturer, som skulde, og kunde bedst bryde isen, da de vel ikke kan see folk længere end til tænderne, men kan see en hob udenfor, som andre ikke mærke, og kan føle folk på tænderne lidt bedre end andre, de skulde derfor især reise, og istedenfor at give os en ny skildring af alperne, som dog kun er en opkogt suppe, eller opskriften på en suppe, som vi kan fåe af vore kokke-piger, skiænke os en livfuld skildring af folkenes eiendommelige og særskilte i sprog, udseende, dragt, manerer og tanke-yttringer, forbundet med indtrængende blik på landets historie. men, så måtte de kiære digtere først have bestilt noget ordenligt, det vil de så nødig, og det er sorgen, og det er ulykken den! imidlertid, også mindre livlige mennesker kan med  flid udrette meget, og jo mere forarbeide, des mageligere syn for digteren, som vi måe arbeide i hænderne, for at han des lettere kan kaste os det i øinene, når han ikke vil andet, thi det nytter aldrig at kives med genus irritabile vatum, man fåer kun skrup og spilder tiden, hvad man ikke kan nøde, skal man narre dem til, så har man vundet!
dog, det var kun om hittegodset, ikke om benyttelsen jeg her vilde tale, thi denne forudsætter,  hvad vi endnu for det meste fattes, og iblandt andet, hittegodset selv, som først skal findes. til ordenlig at gåe på spor herefter, var det jeg vilde opfordre, og troer at have viist, at det er ikke efter næsen, men efter lyset, og et meget nødvendigt lys, jeg ønsker man vilde gåe! jeg vil da nu, i denne henseende, kun tilføie, at det virkelig har hast med den ting, om den skal have fremgang, og jeg vil sige mine grunde, hvorfor. det er, mener jeg, for enhver rolig og opmærksom tilskuer af tidens tegn, åbenbart, at en udvortes omvæltning i mangt et europæisk land er at befrygte, og at en indvortes er næsten overalt uundgåelig. hvad også blot en udvortes omvæltning kan ødelægge, adsprede og forvirre, veed man, men når en indvortes følges med, er tabet for historien uberegneligt. man huske blot på, hvorledes studenterne i engelland holdt scoti liig-begiængelse i reformations-tiden; hvad independenterne havde i sinde med al videnskabelighed, hvor fuld engelland endnu er af secter, som foragte videnskaberne, hvor vankundig almuen er! og man behøver ikke at være prophet, for med al rimelighed at spåe de store, så lidet bekiendte håndskrevne samlinger i engelland, i tilfælde af en omvæltning, hvis muelighed vi ei kan nægte, tilintetgiørelse. vartburgs vare-ild  skal ikke berolige os for tydskland, thi har man først den troe, at det er bedst at brænde, hvad man ikke kan lide, da må folk tage sig i agt, end sige papir! men sæt, at enhver sådan frygt var så ugrundet, at den ikke i mindste måde burde skynde på hvem der ikke vil brænde men redde, og var det ikke grund nok til at haste, at videnskabeligheden så høilig behøver al muelig oplysning, på den farlig knudrede vei ͻ: den critiske bane, den, langt fra at have lagt tilbage, først ret skal begynde at giennemvandre, så var der dog for hver ven af videnskabelighed grund nok til at haste. hvem veed ikke, hvorlænge de catholske lande vare sågodt som videnskabelig spærrede for protestanter? hvem seer ikke, at spændingen atter er begyndt! og hvem tør sige, hvilket øieblik der kan begynde en ny spærring, måskee mere udbredt, og sikkert mere frygtelig end den forrige, thi spærrer man nu, da nøies man ikke med at giemme, men tilintetgiør eller fordærver, hvad man ei vil have for lyset!
det var om papirerne, men nu folkene! de måe fare op, eller de måe synke i dvale, og en af delene vil nu skee, så blive de mere og mere ukiendelige, de eiendommelige træk daglig mere udslidte eller forvirrede, man har biet alt for længe, og der er vist nu ikke et øieblik at spilde. hvad man længe har  anmærket om folke-sagn, hvad jeg forleden stræbde at lægge på hjerte om ordsprog, det giælder mere og mindre om alt hvad der adskiller nationerne, og da især om deres tungemål. det er en gammel bemærkning, at hvem man fortrinlig kalder fornuftige folk, eller som man nu heller udtrykker sig: forstands-mennesker, ligne hinanden, hartad som to dråber vand, i alle lande, og mellem alle folkefærd, og så nem denne bemærkning er at giøre, og så let det er, at indsee grunden til dette naturlige særsyn, så er sagen derfor ikke mindre vigtig, når man anvender bemærkningen historisk på hele folkefærd, og det både kan og bør man, forsåvidt folkene ikke nåe høiere forstands-udvikling, end den blot sandselige erfaring kan give, hvilket vel næsten overalt tør blive tilfældet. betragte vi de cultiverede nationers nærværende bogsprog, da skal vi sikkert finde, at stilen har for det meste lidet eller intet eiendommeligt, det vil sige: at man blot behøver at oversætte ordene, og, høit, forandre ordføiningen, for at bogen kan see ud, som den var skrevet i det sprog den oversættes i; ja, hvor det er noget anderledes, vilde man for det meste, ved at oversætte bogen på latin og græsk, finde hvor det fremmede havde hjemme. nu veed man, at blot fornuf tige folk i alle lande stræbe at tænke og tale som deres bog, og nåer mængden det end ikke, så nåer den dog at fuske på det, og dermed er omtrent lige meget både vundet og tabt. man veed, det var det attende århundredes yndlings-drøm, at fåe alle folk gjort lige eens, så man kunde afhandle menneskets natur historie, ligesom biens og bæverens, og blot inddele efter huden og håret og, høit, efter næsen, og skiøndt det nu vel neppe lykkes at giøre alle folk lige flaue og lige dumme, så kan det dog nok lykkes, at give både flauheden og selvklogskaben overalt samme snit, og så er historikeren hardtad lige nær.
slutte vil jeg, hvad her er talt i almindelighed med den vel unødvendige, men dog også uskadelige anmærkning, at når jeg gjør nar ad fornuftige folk, er det ingenlunde ad dem, der bruge deres fornuft ordenlig, thi det måe vi jo alle, når vi ikke vil være gale, men kun ad dem, der i grunden forgude deres fornuft, eller de selv-kloge, og så ufornuftigt det end i sandhed er, hvad de giør, tør jeg dog ikke nægte dem den titel, de så stærkt attråe, da de virkelig, efter min overbeviisning, fortiene den, og det suurt; thi når vores fornuft får lov at råde sig selv, da blive vi selvkloge,  og når vi lade fornuften råde, ere vi jo virkelig fornuftige, hvor galt så end fornuften råder.
nu kun et ord om fædrenelandet! smigrer jeg for det, som man gierne siger i norge, da må jeg enten giøre det meget plumpt, eller også det fædreneland jeg smigrer for, er hensovet, så smigeren i det mindste er uegennyttig, altså ikke smiger, men i det høieste en feiltagelse. for da nu ikke at tage feil, vil jeg sige, at i forrige tider, da dansk og norsk ansåes som eet, da finder jeg, at de boglærde, man dengang kaldte de danske, udmærkede sig, både i almindelighed ved deres kiærlighed til historien, og i besynderlighed ved deres udenlands-reiser, og lyst til hittegods, såvelsom til at lyse det op, og da jeg dog aldrig kan troe, at den stamme, de var af, er reent uddød, så bilder jeg mig ind, der ensteds hvor man bruger det danske tungemål, altså enten i dannemark eller i den deel af norge, hvor man skriver ikke norsk som er galt dansk, måe endnu findes folk, som finde, at det er ikke sludder-sladder, men ret godt dansk jeg her har skrevet, som dannemænd bør lægge på hjerte, og søge, efter evne og leilighed, at svare til! at jeg og min bedrift ikke er efter hvad man nu kalder de danske boglærdes hoved, det har vi nok sort på hvidt for, og de med deres  er da følgelig ikke heller efter mit hoved, så vi er gode, om ikke just at forene, så dog at skille ad, og der skal vist ingen sige, at de enten har roest mig, eller jeg dem for meget; men det fåer nu være det samme, jeg må sige dem min mening, ellers var jeg ingen dansk skribenter, og gid de vilde sige mig deres ligeså reent ud, så kom vi dog på en eller anden måde, hinanden et skridt nærmere! ligesom jeg da forleden tog mig den frihed at sige dem: deres oldgrandskning havde ikke stort at betyde, således må jeg sige det samme om deres udenlands-reiser og historiske handtering i almindelighed. at jeg har ret heri, hvis jeg har ret i det foregående, vil de vist selv indsee, og vil de altså nægte det efterfølgende, måe de afbevise det foregående, som nok turde falde vanskeligt. spørger man mig derimod, i hvilket land man giør det bedre, da må jeg svare: bestemt hverken i norge eller sverrig, og, såvidt jeg veed, desværre, ingensteds; men det skulde langt fra at neddysse, netop anspore os til at giøre alt mueligt, thi jo mindre andre giør, des mere fordrer historien af os, som have så priselige fodspor at træde udi, som have nemmere end noget andet folk ved at forståe, at det bestemt er en gal oplysning, der leder til at glemme historien og fædrene, om vi end ikke så lige ind såe, at glemsel for os er mørke, og at det altså må være et dårligt lys der leder til glemsel!
istedenfor da at trøste os med, at vi dog endelig, langt om længe, fik anden deel af edda ud, og kan måskee endnu opleve at see den tredie, at vi i rask har en speider ude, som kan lære flere end os fremmede tungemål, og veed godt at omgåes med hittegods, istedenfor, siger jeg, at trøste os med sligt, som vi i grunden er kommet sovende til, var det dog vist på tiden, vi vågnede, gneed øinene og såe os lidt om! det er vel sandt, at vi har ikke millioner at anvende på lærde reiser, afskrifter og aftryk, men det er dog alligevel sandt, at dannemark bekostede den niebuhrske reise, og ståer endnu, og vilde ståe, om end en lignende sum, vel nok så nyttig, anvendtes til europæiske opdagelses-reiser. det er desuden sandt, både at millioner giør ikke tingen, og at meget lader sig giøre med få penge, når der kun er hoved og lyst. men, hvad vi for alting ikke måe glemme, er, at hvad der koster mindst, turde her være noget af det vigtigste, nemlig at undersøge hvad vi har inden dørre, og det burde vi i grunden vide først, for at det ikke skal gåe os i denne henseende, som det gik os så tit, at vi med stor uleilighed hentede udenlands hvad vi havde bedre hjemme. vel håber jeg,  det, med guds hjelp, altid skal blive sandt, at hvad vi har inde, beholde vi nok, når gud bevarer ild og lys, men deels er det en egen sag med ild og lys i de sidste tider, deels er der også tyve til, som kan stjæle meer end guldhorn, og endelig, så må man dog vide hvad man har, førend man kan bruge det ret fornuftig, og tage det omhyggelig i agt! om hvad der er samlet i bibliothekerne vil jeg ikke sige andet, end: gid dog det vigtigste var trykt, som det er, så lærde man nok at forståe det! men hvad kan ikke ligge skjult, og hvad må der ikke bestemt ligge omkring på herregårdene, især de tårnede i vendsyssel, som arvede klostrene, hvis det ikke i det vandaliske attende århundrede er ødelagt!
dog, det er endda det mindste, men tungemålet, tungemålene! hvad kiende vi endnu dertil! hvorfor opgiver ikke videnskabers-selskabet sin ord-bog til rettens behandling, istedenfor at seipine det ene bogstav og den ene slægt efter den anden! var moths ordbog blevet trykt, da var sprog-granskningen skeet en større tjeneste, end selskabet nu kan giøre den, thi da var der vundet tid, og havde vi kun nu de ord trykte, vi ikke finde i vore bøger, forklaringen kom vi nok ud af; bøgerne løbe ikke fra os, og vi vidste, hvilke ord og  talemåder vi ikke måtte lade løbe fra os, hvor vi traf dem, kanskee på flugten! medens almuen lærer bogsproget, skulde vi lære moders-målet, ellers er vi beet, og sandelig, da haster det, thi almuen glemmer kiendelig sit modersmål, vel ikke i henseende til møddingen, men i henseende til kirken og det indvortes menneske, og det er hovedsagen!
fremdeles: hvem har undersøgt sproget i angeln, og hvilken historisk vigtighed har dog ikke det!
hvem har undersøgt vore frisers sprog, eller mon det er ubetydeligt!
hvem har undersøgt sproget i vendsyssel, hvor, efter al historisk rimelighed, har nedsat sig en ganske anden stamme end i det øvrige jylland!
ja, hvad er vor sprog-grandskning, sålænge vi ikke nøie kiende alle mærkelige forskielligheder, såvel i jylland som på øerne, og råber dog ikke den forskiellige udtale til os, at vi have i sproget en levende historie af stammerne, når vi kun kan lære at læse og forståe den! o, hvad kunde i denne henseende ikke præsterne giøre, hvad bør de ikke giøre, og, gud skee lov! jeg troer at turde sige: hvad vil ikke danske præster giøre! thi hvad have de ikke fordum godvillig gjort for guds og fædrenelan dets skyld! og stammen er ikke uddød, kan ikke uddøe, det må, det vil vist vise sig!
o, betænkde man det dog, hvor uskatteerlig selv det mindste folkefærds nogenlunde fuldstændige historie er, såe man det kun levende og klart, at i enhver sådan speiler sig den hele menneske-slægts! oplod man øinene og såe, at der er intet folk i europa, og sagtens intet i hele verden, når vi undtage det jødiske, som kan fåe så fuldstændig en historie som det danske, fordi intet har en sådan sammenhængende sagn-række, som den ny historie må forklare, og tillige endnu så meget ældgammelt, der kan levende opfanges og opfattes, såe man det, da vilde dog vist mange arbeide til et så herligt mål, da vilde man dog vel kappes indenlands, og ei nøle med i det mindste at søge udenlands, hvad vi veed vi fattes; fremforalt ikke nøle med, at fåe, om mueligt, de engelske samlinger giennemledte, hvor vi veed der findes meget, som ingen kiender, hvor det er høist rimeligt der findes store oplysninger til vor ældre historie, hvor det er aldeles vist, at der findes vigtige hjelpemidler til moders-målets granskning, hvor det ubeseete digt om de danskes krige, og den danske historie i otte bøger, som man har sagt der er, måtte være  umagen værd at lede efter, om de end aldrig fandtes; thi så vidste man dog, de var der ikke!
dog, jeg må afbryde, og jeg vil gjøre det med de ord: ikke al verdens viisdom kan hjelpe os, men vi kan heller ikke fåe den, med mindre vi blive christne tilgavns; al verdens bøger kan ikke nytte os, når vi ikke lære at forståe og anvende dem; men ikke desmindre skal vi giøre hvad vi kan, og kunde vi end slet ikke meer, end samle liggendefæ til børnene, så veed vi, det rimer sig godt med guds ord og det danske hjerte, at giøre det gierne!!

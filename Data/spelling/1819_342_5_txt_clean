(med særdeles hensyn på deres offenlige mellemværende).
at jeg, uagtet mange har anseet mig for meget krigsk, dog i de nu ikke så fåe år jeg offentlig har skrevet dansk, blandede mig lidt eller intet i de penne-krige der førdes; det er en afgjort sag, som man nødes til at indrømme. grunden hertil låe imidlertid vist nok ikke i den dorske ligegyldighed for hvad der hyldes eller hånes i ordets verden, som mange sætte på listen af deres dyder, under navn af tolerance, humanitet, liberalitet, fredelighed, beskedenhed o. s. v. det har nemlig længe været, og er fremdeles min faste overbeviisning, at er tolerance tålighed, da er den meget god for os til hverdagsbrug, og jo bedre vi tåle fornærmelse, miskjendelse, hån og deslige, desbedre for  os, men derfor er det lige vist: at sandhed kan aldrig vise tålighed men i det høieste kun langmodighed mod løgnen, og at det kun er sandheds utroe tjenere som see igjennem fingre med løgnen, og lade den udbrede sig på sandheds bekostning. er tolerance  billighed, da er den vist noget man altid skal beflitte sig på, og det er ikke meer end billigt, at lade enhver ståe og falde for sin egen dommer, men det vilde være høist  ubilligt imod sandheden, enten at billige hvad den fordømmer, eller ei at misbillige, hvad der anfægter den. er tolerance afskye for at ville overbevise eller knuse ånd med knytte næver, slåe tanker med sværd og kaste meninger på bålet, da er den vist nok noget meget fornuftigt, eller rettere frihed for en hæslig ufornuft, men kan aldrig forbyde hvad der er aldeles fornuftigt: at bekjæmpe ånd med ånd og ord med ord. er endelig tolerance, som så tit i vore og de næstforrige dage, intet af alt dette, men kun udtryk for en parisisk sminke, hvorunder man kan skjule hvad det skal være, og hvormed man vil blænde folk, så hvem der ikke har den, skal synes kulsort; da mener jeg det var bedst man forviiste tolerancen med al anden sminke, til skuepladsen hvor den har hjemme. det var en let sag: ligedan at gåe hvad man kalder humani tet og liberalitet på klingen, og kyse eller knuge hvad man kalder livet ͻ: veiret af dem, men det behøves så meget mindre, som alle dannemænd måe være enige om, at alle slige fremmede ord ere at betragte som  land-løbere, man aldrig kan troe, og som derfor bør opbringes og føres ud af landet på fattig-væsenets bekostning, eller, hvad der af mange grunde er rådeligst, sættes på bremer-holm at arbeide i jern deres livstid, med andre ord: gjøres så latterlige, og sættes så klart frem i deres selv-modsigelse, at de aldrig meer kan tjene nogen til kjephest, sminke eller skalkeskjul. med ordenlige danske ord som: fredelighed, beskedenhed og hvad dertil hører, er det ingen sag at komme til rette, når man selv vil den rette vei, thi det er ord som danske folk forståer; man veed godt, at selv den fredeligste mand kan ikke have fred længer end hans naboe vil, og at den er ikke beskeden, men i bedste fald et mæhæ, som ikke modsætter sig angreb på en vigtig sandhed, som han kan forsvare. altså, ikke af feighed eller magelighed, ikke af den overtroe: at strid i ordets verden skal eller kan undgåes, sålænge ikke sandhed har for evig bundet løgnens mund, ikke derfor har jeg helst holdt mig udenfor de penne-feider jeg,  som mand, har seet, og heri vil man udentvivl troe mig, da jeg i mine strids-skrifter har givet folk troen i hænderne. men, jeg har fundet, at snart streed man om keiserens skjæg, eller hvad der er det samme, om sit eget smule jeg, snart var strids-heltene af det slags, ingen ånd kunde røre ved, og intet ord bide på, og endelig så var det stedse tilfældet, og mere tilfældet, jo vigtigere tviste-punkten var, at man i almindelighed var ligegyldig ved stridens gang og udfald, og enten fordømte den, på grund af, at den var en strid, eller morede sig over den, fordi det var en tvist. da det nu er krænkende for en christen almindelig at ansees for krigsk og trættekjær, og da det er ikke mindre modbydeligt for en alvorlig mand at være part i noget som en hane-kamp eller tyre-fægtning til det ærede publicums forlystelse, så har jeg endog i de sidste år med flid undgået at yppe nogen strid ved at angribe med navns nævnelse, indenlands nærværende skribenters ord og meninger, og så ligegyldig er man for hvad man kalder sandhed, at man lader sligt rolig spotte og nedrive, når man kun beholder sit eget kjære navn i fred.
men, hvorfor vil jeg da blande mig i den nærværende, eller måskee, før dette trykkes, forbigangne  strid mellem baggesen og noget af oehlenschläger?
deels fordi at, når de småe gjør sig alt for raske, hvilket nu var tilfældet med tylvten, da tillader min samvittighed mig ikke at tie, men æsker i al fald min frimodige erklæring om slige spilopper, deels fordi den ene part i striden: baggesen er en ånd, der kræver opmærksomhed, og endelig fordi her er en passende leilighed til at sige noget, der længe har ligget mig på tungen, men som jeg har gjemt til en god leilighed, når jeg snarest kunde vente man tog det til eftertanke.
at jeg imidlertid ikke har i sinde at slåe mig til nogen af de stridende personers partie, følger vel alt deraf: at jeg ikke engang selv vil have noget personligt partie, og det er da kun som tilskuer jeg vil betragte striden, at sige: ikke som en ørkesløs eller ligegyldig, men som en i al sandhed varmt deeltagende tilskuer. det skal ikke forundre mig, om de fleste der tage deel i striden, finde min betragtning meget for alvorlig, tør og kjedsommelig, men det bør heller ingen undre, at jeg er af anden mening, og søger at gjøre den gjeldende, thi det er på begge sider meget naturligt.
hvad man allerførst må have afgjort, for at betragte striden fra den rette side, er: om både  baggesen og oehlenschläger må ansees for magter i den danske literatur, thi herpå beroer det, hvad opmærksomhed striden fortjener. var nemlig ingen af dem hvad man kalder en selvstændig magt, da var striden om hvad der hørde dem til, kun, så at sige, en poletie-sag, der ved høieste-ret, som det sande publicums ͻ: historiens domstol er, måtte afvises, og var kun een af parterne en magt, da måtte den anden, som havde skjemtet med sin overmand, tage skade for hjemgjeld.
det er imidlertid en afgjort sag, at både b. og oeh. have været selvstændige magter, thi begge have de ført et stort ord, som skaffede dem den navnkundighed og opmærksomhed, de unægtelig besidde. vel findes der, inden lukkede dørre, nok ikke så lidet et partie, som vil påståe, at oeh. i grunden ei var nogen magt i åndens og ordets rige, men de slåe sig selv på munden, ved kun at sige det sagte, thi dertil kan fornuftigviis intet uden følelsen af hans afgjorde over-magt bevæge dem. sagtens har man på den sidste tid også, og det offenlig, hørt ymte om, at b. ingen sådan magt var, og havde kun hersket i en åndløs tid, som inter coecos luscus; men det samme småtøi, der ymtede om sligt, har noksom gjendrevet sig selv, ei blot ved den hidsighed hvormed de bestreed,  hvad de kaldte ingen ting, men endnu mere ved udførelsen af deres lille krig, thi, såvidt jeg skjønner, har de ikke krummet et hår på hans hoved end sige knækket hans hals, som de dog måtte for at bevise: han var hovedløs. derimod har han, som vitterligt er, leget således himmelspræt med dem, at er deres hoved heelt endnu, da må det udentvivl mest komme deraf, at skabilken-hoveder som de i st. hans-aftens-spillet har godt ved at holde.
dog, da jeg har mærket, at hverken vore dages børn eller såkaldte fornuftige folk, er synderlig stærke i logiken, vil jeg tjene dem med en håndgribelighed, give dem hånd i hanke med mig selv: i det jeg udsætter mig for begge partiers angreb.
hvad nu først de kjære børn angåer, da siger jeg til dem: siden i påståe, at, åndig talt, har baggesen aldrig været eller kunnet noget, og siden i, beskedne nok, regne det for ingen ting, at han kan trykke jer allesammen som ingen ting, så vil jeg dog fortælle jer, at i mine øine har baggesen fordum været og er endnu en mægtig ånd, som har lagt mere sammen, end i endnu har stavet, som stikker dybere, end i endnu har loddet, som har viist, han havde, hvad i vel knap forståe: tunge-målet  i sin magt, som på tvende måder fordanskede niels klim, og som har kraftig virket til, at oehlenschläger kunde opståe, og blev seet.
dog, i tør vel svare mig, hvad bryde vi os vel om dine øine? vi tør spytte dig op i dem, dersom vi fåe lyst; men, hvad siger så jeg? jeg siger: ja det veed jeg nok, i den henseende kan man sagtens have munden til tjeneste, når man vil, men kan i også  spytte mine øine ud, og spytte mig omkuld? kan i ikke det, så ståer jeg mellem baggesen og jer, og siger ganske roelig: jeg seer en magt i baggesen, og en af-magt i jer, og i stadfæste mit syn, ved at lade mig ståe! hvad nytter så jer pytten og jer piben?
derpå vender jeg mig til den side, hvor man skulde finde de fornuftige folk, og siger: er her nogen, eller er her ingen? er her nogen, som tør påståe at adam oehlenschläger er kommet sovende og magtesløs til sin navnkundighed, så er her nu en mand, hvem i, såvidt han veed, har aldrig skyldt for dumhed eller afmagt, og som for ramme alvor siger, at han ei blot erkjender en beundringsværdig magt i oehlenschlägers ord, men skjønner ikke rettere, end at det fornemmelig var den, som opvakde og oplivede ham. om i da også mene, at kunne for fornuftens domstol forsvare den sæt ning, at man kun beviser liden åndelig magt ved at forbluffe eder, så må i dog indrømme, det er ufornuftigt at nægte en magts tilværelse, og dog lade noget gjælde, som takker den magt for sin opkomst, thi det er en håndgribelig selv-modsigelse. altså, i må nødvendig enten give mine ord om oehs magt magt, eller påståe, at mit ord i literaturen er dødt og magtesløst, i hvilket tilfælde det hele bliver en sag mellem eder og mig, som i et øieblik kan være afgjort.
men, kunde man spørge: er ikke alt sligt et ordspil og unyttigt hårkløverie! veed man ikke nok, at når folk påståe om en af hine ord-førere, at han i grunden ingen ret digter eller stor ånd har været, de da ingenlunde dermed vil nægte, at hans ord har havt stor og mægtig indflydelse; men kun, at det ikke burde så være, at han kun har folks vankundighed, letsindighed eller afmagt at takke for sin magt og myndighed?
det sidste indrømmer jeg strax, men ingenlunde det første; thi netop fordi man bestandig forbytter og forblander ret med magt, rettighed med besiddelse, just derfor er det nødvendigt at see, om man kan bringe folk til at gjøre forskjel; til ikke at gjøre sig latterlige ved at slåe på vognen når de mene hestene, eller omvendt. kun det vilde  jeg gjøre vedkommende begribeligt, at man kun modsiger sig selv, ved at nægte det ord udmærket kraft, som man måe indrømme har viist den, ved at herske og seire, eller dog ved uovervindeligt at forsvare sig i sin kreds. sæt også, at det således kun var vor afmagt der havde givet b. og oeh. skin af en magt, de i tidens længde måtte tabe, af en magt deres ord for efter-slægten ei kunde svare til, så måtte de dog ligefuldt i vore øine gjælde for, hvad de viiste sig at være: mægtige blandt os.
da napoleon fordum påstod at magten gav ret, satte retten i spydstagen, indsåe dog nok mange, at, trods al sin magt, havde han åbenbar uret, men at det ikke desmindre var dårskab, enten på grund af hans uret, at nægte hans magt, eller at bekæmpe denne med en blot protest. derimod er sligt hverdags brug i skrift-verdenen, og der bilder man sig ind at have vundet spil, når man enten kan give sig mine af, at ansee modstanderen for en stymper, der knap var værd at røre ved, eller fåe folk til at ansee ham for en misdæder, uagtet det er klart, at man ikke derved rokker en fjer i hans hat. på den anden side er det ligeså almindeligt, at ansee overmagt som et beviis på ret, og hele denne forvirring kommer åbenbar af, deels at de fleste har liden eller ingen fornem melse af ordets magt på papiret, og deels af den så udbredte vildfarelse, at i åndens rige er retten altid på magtens side: en vildfarelse alle de må hylde, som kalde fornuftens herredømme over sandseligheden dyd, og alle de der kalde ret hvad ånden gjør, altså begge de i vore dage talrigeste partier, så fjendtlig de end for resten ståe mod hinanden.
sålænge der da ei kan rådes bod på den åndelige afmagt, og sålænge man ei kommer til den simple, sunde forstand: at ånd er hvad der virker på os med usynlig kraft, og at der ligesåvist måe gives stridige ånder, som både løgn og sandhed kan virke usynlig på os gjennem ordet, og ere oversandselige ting; sålænge, siger jeg, er al ord-strid kun mund-huggerie, alle strids-skrifter om åndelige ting kun maculatur, enhver penne-feide en kjøren om kap, hvori den som smører dygtigst, vinder prisen.
kommer man derimod, som dog er at håbe, snart til den forstand, at det er med sandhed og løgn, som med godt og ondt: begge kan have magt, men sandhed kun ret; da vil man også forståe, at der kæmpes slet for den gode sag, ved at nægte hvad sandt er, hvor det så findes, og at spørgsmålet i strids-skrifter aldrig må være:  om modstanderen har nogen ære at tale med, men blot om der er noget i hvad han siger, thi siger han sandt, da skal han have ret, om han så er en djævel, og lyver han dygtig, da skal dygtigheden indrømmes som en sandhed, og må nødvendig indrømmes, når man ikke slag i slag vil slåe feil.
forudsat nu, at b. og oeh. har været virkelige magter, da bliver det først umagen værd at spørge, hvad der er dem imellem?
om der er noget imellem dem som personer, det vedkommer os her slet ikke, og lade de os mærke det, da er det noget vi i det høieste kan undskylde med, at de høre til genus irritabile vatum.
det, menneskelig talt, selvstændige, ord de have ført, det er hvad vi spørge om, og derefter skal vi bedømme deres indbyrdes forhold som literaire magter, eller ord-førere i den danske skrift-verden. på deres virksomhed hver især: på deres egne værker måe vi da fæste øie, og lægge vi nu baggesens comiske fortællinger, ungdoms-arbeider og labyrinth ved siden af oehlenschlägers poetiske skrifter og nordiske digte, da vil vi snart opdage, at uagtet der på begge sider ere fortrin, som ei ophæve, og tildeels ei engang berøre hverandre, så stride de dog i grunden temmelig bestemt imod hinanden. dette kommer ingenlunde af for skjellen mellem de betragtede og behandlede gjenstande, heller ikke deraf, at de samme gjenstande ere betragtede fra forskjellige sider og stader, altså ikke af forskjellen mellem comisk og tragisk, mellem skjemt og alvor, eller andet sligt, men det kommer af en grund-forskjel i synet, og tanke-gangen. vi see det strax, at disse magter kan umuelig begge have ret, disse digtere kan umuelig begge have udtrykt de sande forestillinger om menneske-livet, dets betydning og øiemeed, samt hvad der, ret forstået, bliver det samme: om guddoms-livet og dets billedlige åbenbarelse på jorden. for begge digtere er vel mennesket en gåde, som det må være for enhver ånd, der oplader sine øine i støvet, men løsningen søge de ad ganske modsatte veie, hvilke de da stræbe at indhegne med så yndige blomster, oplyse med så strålende lamper, opfylde med så indtagende skikkelser, og åbne til så glimrende udsigter, som de med ordet formåe.
b. betragtede øieblikket som det eneste, hvori et fornuftigt menneske kunde være bekjendt at sætte sin glæde, søge sit liv og sin lykke, da tykt mørke rugede over det forbigangne og tilkommende, som skrankerne for øieblikkets lys-plet. at b. ikke tilbad øieblikket, som det legemlig kan nydes mel lem vuggen og graven, men som det kun kan betragtes og nydes med ånd, følger af sig selv, dersom det er sandt, at der hersker ånd i hans ord, men jeg vil dog, for vedkommendes skyld, anmærke, at det ret falder i øinene, ved at sammenligne ham med mange samtidige øieblikkes sangere, og især med t. c. bruun, hans naturlige antipode.
vende vi os nu til oeh., da er det, som om han af al magt kneisede, for at kunne see op og ud over en tyk og lummer tåge, der bedækkede øieblikket, livet og lyset sætter og søger han netop der, hvor b. såe idel mørke: i det forbigangne og tilkommende, og med lyse, kraftige, glødende farver skildrer han os ånde-livet i seirende kamp mod øieblikket.
at udvikle dette videre, og, især efter en historisk udsigt over digte-konsten i norden, at gjennemgåe de tvende digteres værker, vilde være mig en fornøielse, og kunde måskee ikke være af veien, men det måtte her blive alt for vidtløftigt, og jeg har derfor indskrænket mig til, hvad her er hovedsagen, og hvad jeg tør troe, digterne selv vilde indrømme.
en heed og alvorlig kamp, det kan vi begribe, måtte der opståe i dannemark, hvis hine stridige forestillinger stødte levende sammen, det vil sige:  hvis de fandt kraftigt bifald i den danske læser-verden; men det var slet ingen følge, at digterne selv skulde komme i åben feide, og det gjælder her som allevegne, at digterne ere langt mere kaldede og skikkede til at vække og besynge en levende kamp, end til selv at tage hånd i med. det kunde gået med baggesen og oehlenschläger, som det gik med dem, deres ånder i mine øine overfløi, men som de dog enstund ønskede at ligne: wieland og goethe, der efter et par ryk om rangen, såe roelig på den kamp de havde voldt. det lod endogså til, at vore digtere vilde give et sjeldent exempel på villig og venlig erkjendelse af hinandens fortrin, thi, til stor forundring, og selv til skræk for mange, erkjendte baggesen såvel i gjengangeren, som i det deilige riim-brev til aladdin, oehlenschläger, ikke blot som en udmærket skjald, men som en kæmpe-bøg på parnasset, der blot behøvede at skyde sin krone i rigtigt forhold, for som danmarks shakspear, at udstikke engellands. vist nok var oehlenschläger, i sit langt mere fornemme end poetiske svar på riim-brevet, langt fra at tage tonen så høit om baggesen, men erkjendte ham dog for en åndig magt, hvis roes ei var ham ligegyldig. offenlig strid mellem digterne selv, syndes fra dette øieblik af at være fore bygget, og efter skrifte-målet i gjengangeren og i fortalen til digter-vandringerne, var det end ikke rimeligt, at b. vilde misbillige en krig mod ånden i hans forrige værker, hvortil han selv havde givet løsenet. jeg veed meget vel, at man temmelig almindelig har betragtet denne baggesens erkjendelse af sine egne vildspor, og oehlenschlägers kæmpe-skridt op ad parnasset, som blot skrømterie, men man kan også vide, at jeg aldrig har været af den formening, men lige fra min recension over gjengangeren i lærde efterretninger, til mine rimelige strøetanker i skilderiet, og til denne erklæring, yttret mig ganske anderledes derom. at baggesen, ligesålidt før som efter, har viist enighed med sig selv, og heelhed i sine beskuelser, det er vist nok sandt, men beviser ingenlunde hvad man deraf har villet slutte. at b. ei, siden hine dage, har, som han gav os håb om, leveret hvad man kan kalde et værk, som frugten af en høiere beskuelse, er ligeledes sandt, men da han ligesålidt har leveret noget værk, hvori hans forrige beskuelse lever og ånder, beviser det netop, at han er ude af sin forrige beskuelse, skjøndt det tillige viser, at han ei er blevet hjemme i nogen nye. at han endelig krymper sig ved at give slip på æren for sine forrige værker, uagtet han selv har givet løsenet  til i bund og grund at nedrive dem, det er ikke blot forklarligt af egen-kjærligheden, der, sålænge han ingen nye værker har frembragt, må gjøre ham det til en døds-kamp at løsrive sig aldeles fra de gamle; men det kan også tildeels komme deraf, at hvad han i grunden misbilliger, dog i enkelte dele og i skinnet af det hele, ikke uden føie, tækkes ham. at det sidste kan være tilfældet, veed jeg, thi det er i det mindste tilfældet med mig, under betragtningen af bs værker, og endelig må jeg gjøre opmærksom på, at længe før oeh. trådte op, var det af baggesens arbeider klart, at hans forrige ånd havde forladt ham, og at han forgjæves greb, ikke efter den, men efter en anden og høiere, som han bestemt må have fundet i oehs kvad, siden han i brevet til aladdin og i gjengangeren udtrykde sig på nye med liv og ånd. her mener jeg det er let at finde nøgelen til det følgende af bs gåde, især da han selv har rakt os den i brevet til aladdin, men det vilde her føre for vidt at bruge den, og det kan være nok at angive den almindelige grund, hvi folk har bildt sig ind, at b. på skrømt ophøiede oehs ånd. at hele det partie der rynkede næse ad oehs herlige anskuelse, tabde hovedet, da b. lydelig erklæ rede sig for den, og holdt ilde huus med de såkaldte gyldne dages digte-konst, og konst-thing, det er klart nok, og hvad under, at samme, da ærgrelsen og betuttelsen havde sat sig, husvalede sig med den trøstelige gisning, at b. dog nok aldrig havde havt det græsselige syn, han så livagtig udtrykde, men kun drømt det med åbne øine, og loe i grunden selv ad hvad han ophøiede! denne gisning fandt vedkommende bestyrket, da b. begyndte skarpt at criticere oeh., den gåer nu udentvivl imellem dem for en afgjort sandhed, og det er i sin orden, thi hvem der ikke har mindste levende fornemmelse af ånd, kan ligesågodt tilskrive en ånd umueligheder, som være blind for dens klareste yttringer.
derimod skulde man ei let falde på, at hvem der ophøiede oeh, kunde eller vilde bære mindste tvivl om virkeligheden af bs beundring for oehs ånd, thi deels var den ei blot det første, men vel det største seiers-tegn om oehs tinding, og deels kunde man af dem der fortælle: hvor skjønt det er at sidde under en høi ånds vinger, vente lidt mere øie for ånd. jeg, for min part, som man ei kan nægte har været blandt de første, lydeligste og stadigste beundrere af den ånd, b. priste hos oeh., har aldrig fundet mig fristet til tvivl i dette stykke,  og på eget ansvar tør jeg troe det er gået alle åndens virkelige kyndige ligedan.
men, sige oehs tilbedere, så må jo dog b. enten siden have tabt sit syn for den store ånd, og dermed alt åndeligt syn, eller han vil ikke troe sine egne øine, og håner falsk og misundelig hvad han selv erkjender for beundringsværdigt.
hjerter dømmer gud, ord dømme ånder, turde vel hertil være det eneste rigtige svar, og at b. ved sin critik over noget af oeh. og striden i den anledning, hverken har fralagt eller frakjendt sig, men netop forudsat og beviist et ualmindeligt øie for ånd i det hele, og oehs især, det tør jeg påståe, og kunde let bevise det for ånder, men just derfor ikke for de eneste som ere af modsat mening. her er nemlig ikke spørgsmålet om enkelte meer eller mindre tvetydige udladelser, som i fortalen til studenterne og andensteds, men om det syn der utvetydig fremlyser af den hele critik og critiske feide. at b. heri har røbet et falke-syn, og ladet en lynende vittighed spille, som der i hans ældre værker knap findes lige til, det finder i det mindste jeg, og hans commentar  over skydebane-visen, peer vrøvler kaldet, er i mine øine noget i alle måder så ægte genialsk, at den hos  enhver som fatter den i sin dybde, måtte ene være et gyldigt vidnesbyrd om baggesens høie digter-kald og sjeldne gaver. at dette kvad tillige udtrykker en levende hylding af oehs ånd, skal man nødes til at indrømme, og at b under hele sin critik har påstået, det med den var hans hensigt, deels, om mueligt, at vække oeh. til fortsættelse af den kæmpe-bane han forlod, deels at sætte skranker for det afguderie ungdommen bedrev med den faldne digter, med legemet de tog for ånden, det lader sig ikke nægte. vist nok vil ungdommen påståe, at det forholder sig langt anderledes, påståer deels: at b. har criticeret som en stymper, og deels at han har havt en ganske anden hensigt med sine critiker end den han foregiver; men man seer let, at slige indvendinger har her ingensteds hjemme, den første ikke, fordi man selv må hjemle sig ånd, før man, i ånders lag, kan føre nogen besyv, den sidste endnu mindre, fordi om den slette hensigt også lod sig bevise, derved slet intet beviistes enten mod bs critik, eller for noget af hvad den sigter på.
hoved-spørgsmålet er, som man let seer: om det af oeh. b. har criticeret, virkelig fortjener at behandles så hårdt og spodsk, som tildeels er skeet, og må det spørgsmål bejaes, da er det en  afgjort sag, at b. på eget ansvar for sin hensigt, ei blot havde lov til at yppe den strid, men kunde føle sig forpligtet dertil, for, om mueligt, at opvække den sovende ånd, og for at åbne den forblindede ungdoms øine. at b. ståer oeh, enhver ånd, og fornemmelig historien til regnskab for, hvorledes han har rygtet sit kald som critiker, hvorvidt han har valgt og fulgt den rette måde, hvorvidt han har holdt sig til hoved-sagen, med videre, det forståer sig selv, men skal det være en brøde af ham, at han påståer: digteren oeh. som han beundrede, er, åndelig talt, død, og det er kun en åndløs skygge af ham, der på den senere tid spøger i literaturen, og forgudes af ungdommen, skal det være en brøde, da må påstanden være falsk; thi er den sand, da burde den gjøres, og b. kan da, for den bestandighed hvormed han har gjort og for det eftertryk han har givet den, gjøre retmæssig fordring, såvel på digteren oehlenschlägers som på et oplyst publicums tak.
at dette er hoved-spørgsmålet ͻ: det som et oplyst publicum og enhver ånd må lægge vægt på, kan ikke nægtes, thi, sæt også, man kunde bringe b. til taushed, ved at bevise, han havde ingen ære at tale med, eller at hans indlæg ikke duede, sæt tillige, at påstanden ved hans taus hed vilde forstumme, så ophørde den dog derved ikke at være sand, hvis den er det, og strængt vilde efterslægten bedømme en tid, hvori ingen havde syn og mod og kraft til at gjøre den gjældende: til at bekæmpe den blindhed og det afguderie, der truede med, ei blot at forkorte den ypperlige digters bane, men selv at tilintetgjøre frugterne af hans herlige værker.
men, er det så, hvad vil da peer vegner, hvad vil tylvten og trodset, og alt hvad der har spidset pen imod baggesen, i anledning af hans critiker? ja, hvem kan sige, hvad det vil på prent, som aldrig har viist det kunde noget, kunde andet, end sige pyt som peer til kongen, kunde andet, end, i det høieste, slåe streg over oehlenschlägers navn i ankerne over hans skrift, og sætte baggesens isteden? at folk, der ikke kan andet, tør vove for publicums øine at øve sligt værre end skriverdrenge-væsen, og det imod ånden, digteren baggesen, det beviser en dumdristighed, som må harme og oprøre enhver, der med gnist af ånd forener ærbødighed for sandhed, eller selv endog blot et gran af alvor, sands for det sømmelige, og eftertanke om, hvad følgen blev, når sligt tog overhånd! at sligt kan voves, uden at straffes med almindelig foragt, med  et sønderknusende veto af hver mand, der har hjemlet sig stemme på ordets lands-thing, det er et høirøstet vidnesbyrd om, hvilken søvnagtig døs vi befinde os i, hvor nær det kunde være ved, at de høieste spørgsmål skulde afgjøres med næver og piber af skue-pladsens, som fordum i constantinopel af rende-banens klappere og stampere! at endelig oeh. selv ikke offenlig erklærer sin høieste mishag i et literairt gade-opløb, og et plumpt partie-skrig, der er hans ypperlige ånd, til hvis ære det skal være anstiftet og opløftet, så aldeles uværdigt, blot det måtte vække formodning om, at hans herlige ånd har forladt ham, en formodning jeg vilde kalde ufeilbar, når ikke den muelighed stod tilbage, at han kunde være uvidende om sagens rette sammenhæng!
dog, hvad nytter det at skildre uvæsenet og ligegyldigheden, når denne må nødvendig gjøre døv for opråbet til at bekæmpe hiint, hvad nytter det, når man ei selv både kan og vil lægge hånd på at sætte skranke for det uvæsen? intet, slet intet, men, gud skee lov! det kan og vil jeg, hvad min hånd kan udrette, veed ikke jeg, men udrakt skal den altid være mod alt hvad der med kroppen og munden vil afgjøre ånders tvist, mod alt, hvad der med tummel og hurlumhei – hvor er du; her er  jeg, vil kjende i sager, som kun kan og bør drøftes og, såvidt mueligt, reengjøres af mænd, der ved sligt hverken vil, eller behøve at skaffe sig navnkundighed.
aldrig kan jeg indlade mig i strid om nogen hoved-sag med så aldeles uvedkommende og åndelig umyndige, som de der hidtil have reist sig mod baggesen, måe ansees for at være, til man seer, at de ei blot kan underskrive deres navne, men også skrive under dem hvad der er værd at læse; at de ei blot kan lade deres navne trykke, men har navne, som bog-trykker-konstens ånd kunde ønske at føre for lyset. hvad jeg derimod kan gjøre ved dem, er at fordærve dem spasen, måskee dog bringe nogle af dem til at angre deres adfærd som en ungdoms-dårlighed, og rimeligviis dog betage nogle lysten til at træde i deres fodspor. det kan jeg, og det skal jeg, som en ærlig mand.
vel er jeg ei af dem, der i gang-vognen lærde at lalle: axel og oehlenschläger, men udenfor digterens personlige omgangs-kreds, er jeg udentvivl den af danmarks nu bekjendte forfattere, som først lydelig beundrede hans ånd, og det under omstændigheder, da kun en levende fornemmelse af den kunde drive mig dertil. det er nu tolv år siden; ungdommen, som nu raser for digterens  navn, turde da vel tildeels af mig have lært at fæste øie på den store ånd; jeg har, i den år-tylvt, uden at være opklækket af de ældre, ophjulpet af de jævnaldrende, eller ophøiet af de yngre skribenter, og, uden at smigre enten tidens ånd eller noget partie, tilkæmpet mig et stade, hvorfra jeg, uden at blive latterlig, kan, på eget ansvar, tale et selvstændigt ord med i literaturen. man skal vist ei, selv kun med skin, kunne sigte mig for at have viist tegn til ringeste misundelse på en digter, det altid var mig en hjertens-fryd at ophøie, aldrig faldt det mig ind at være medbeiler til hans krands, og netop betragtningen af hans værker lærde mig, at jeg er egenlig ingen digter. på den anden side troer jeg at have viist i det mindste meer poetisk evne og indsigt end alle de tilsammentagne, der rose alt, hvad der kun fører oehlenschlägers navn, ja havde jeg ikke viist tusinde gange mere, da havde jeg så godt som intet viist, og nu tager jeg mig den frihed at erklære: hiin baggesenske påstand om oehs dybe digter-fald, den påstand er ikke blot hans, men også min, og, siden den skal være en brøde, så tilegner jeg mig den, som ophavsmand, indtil man viser mig den i en ældre bog end min lille verdens-krønike fra 1812.
ingen mene, at jeg er dum nok til at troe, der bevises andet ved, at jeg tilegner mig påstanden, end at den ikke er et opspind af baggesens misundelse, og at den mellem dannemarks æsthetiske forfattere, har, foruden baggesen, i det mindste een forsvarer, og det en forsvarer, som, når han vilde være partisk, efter al sandsynlighed måtte snarere være det for oehlenschläger, end for baggesen, mod hvem, som ånd, han nok er den eneste, der drog til feldts. andet skal herved ikke bevises, men det er, efter omstændighederne, ikke så ubetydeligt, som det kan synes, thi nu skal ungdommen nødes til at opgive håbet om, ved at håne, criticere, og udfordre baggesen, at fåe en påstand, de ei kan lide, neddæmpet. vil ungdommen tage mælet fra den forhadte påstand, må den prøve på også at tage ordet fra mig, og det skal, med guds hjelp, tiden vise, lader sig hverken gjøre ved at kalde mig, hvad jeg er med æren: strøtankernes forfatter, eller ved noget hvilkensomhelst andet drenge-stykke. for løiers skyld vil jeg imidlertid anmærke, at alt hvad oehs unge forfægtere kunde vinde ved, efterat have frakjendt baggesen, også at frakjende mig stemme-ret ved vurderingen af oehs skrifter, var, at de, såvidt det stod til dem, havde berøvet oeh. to stemmer, som, ere  de end ei de eneste, dog turde høre til de mærkeligste, han i danmark har havt for sig. når nu det var lykkedes dem, kunde det virkelig, for et øieblik, være moersomt, at see dem forsvare oehs digter-navn mod professor sander og doctor dampe, og oeh. vilde da med føie kunne være ligeså stolt af sit partie, som af ludlams hule og reiserne.
men, kan nu alvorlige folk sige, vi indrømme gjerne, at oeh. er yderlig slet forsvaret mod baggesens critik, vi indrømme, at den er vittig, og slåer i det enkelte tit således til bunds, at den er uigjendrivelig; men på den anden side må du også indrømme, at når man undtager reise-brevene, som har forvildet sig ind i literaturen, og måskee ludlams hule, gåer den baggesenske critik ikke således til bunds i det hele, at jo, trods den, påstanden, du med samme har tilfælles, kunde være ubillig og uretfærdig, thi hvilken digter har ikke, når han skrev meget eller vovede sig udenfor sit fag, leveret enkelte mislykkede arbeider! lægger man hertil, at b. så ofte har opholdt sig ved småfeil, som kunde findes i et fortræffeligt digterværk, ja ei sjelden fremført anker, som enten ere ubeføiede, eller måtte nedsætte oehs bedste arbeider, så var det dog vist umagen værd ret alvorlig at drøfte den hårde påstand!
nei, er mit svar, efter alt hvad jeg kjender til læse-måden i vore dage, kan jeg aldrig troe, det er umagen værd, på prænt at drøfte en sag af det slags udførlig, thi flygtig har man læst både oehs første og sidste arbeider, ja, for en stor deel kun læst de sidste, en grundig og alvorlig betragtning derover blev enten slet ikke, eller endnu flygtigere læst, og påstanden blev dog til slutning alt hvad man beholdt. hvad der i det hele er slet, taber intet ved kun at betragtes i det enkelte, træffende vittighed er her på sit sted, baggesens træffer ni gange for hver gang den slåer feil, og ikke selv den mest træffende, end sige en forfeilet vittighed slåer nogen ånd ihjel. for efter-slægtens skyld kunde det lønne umagen at skrive en betragtning over oehs genialske værker, men ei at sammenligne dem med hvad efter-slægten vist neppe gider læst, mindre læst bøger om, så man langt heller skulde gjøre sig den umage, af oehs senere skrifter at udtrække de blade og linier, hvori der findes glimt af den herlige, forbisvævende ånd, disse, vel stedse svagere, men dog mig så dyrebare håb-glimt, der altid, når jeg seer dem, synes mig at hviske: bryd ei staven, før vandringen er endt, olav tryggesøn er ikke død; vel reiser han længe til ingen nytte omkring i fremmede lande,  men derfor kan han vel endnu engang bestige norges throne og smalsar-horn! det skee! ingen mand i dannemark, næst digteren selv, skal glæde sig inderligere derover end jeg; og var jeg den første som ymtede om faldet, skal jeg vist ei heller blive den sidste, der jubler over opreisningen, når jeg seer den, men sagde jeg, jeg havde seet den, enten i helge eller hroars saga, eller andensteds end i håbet, da løi jeg, og havde jeg ikke her givet min utvetydige erklæring, da kunde jeg ei uden skamfuldhed træde den vågnede digter under øinene, men det kan jeg nu, om glæden times mig, og såsnart oehlenschläger igjen skjænker os et værk, jeg tør sætte ved siden af hans forrige kraftige gjerninger, da kårer jeg ham selv til voldgiftsmand mellem mig, og hvad jeg kalder hans naturlige, uægte børn. ei vil jeg råde disses forgudere, men vel baggesen at gjøre det samme. dog, skjønt jeg ikke agter det umagen værdt, at føre noget langt beviis for min påstand om oehs senere skrifter, så kan man dog fordre, at jeg ei må lade den spille i det ubestemte, men skal fastsætte den, så det kan sees hvad jeg egenlig mener.
om oehs senere arbeider ere mere knudrede i stilen og versefaldet, end hans forrige, det veed jeg, sandt at sige, ikke, thi, uagtet jeg ikke kan kalde  det krumme lige, det krogede ret, eller det knudrede jævnt, så gåer dog hos mig et godt digt trods alle knorter glat ned, og det slette glider slet ikke bedre, fordi det er glat. det er derfor aldrig faldet mig ind fra denne side at anstille nogen sammenligning.
ligedan gåer det mig næsten med det øvrige af hvad man kalder formen, thi jeg er herom af den troe, at hvad der duer noget, kommer i det kar, det skal gjøres i, og at karret slet ikke klarer noget. jeg er desårsag kjættersk nok til at troe, at da det kun er den historisk fuldendte konst der kan frembringe en form, som, uden skår i sin skjønhed, kan omfatte de høieste syner; så er det meget bedre at formen revner, end at synet brister. kæmpen uffe i det sprængte pandser, som holder skjoldet for riften og gåer for to, er i mine øine et langt skjønnere syn, end guld-smeden, stærk-odder blæste omkuld, hvis rustning sikkert var så glat som et speil, og så klar som et guld. den videre udvikling heraf, som en sammenligning mellem ånd og legeme, forbeholder jeg mig til en egen betragtning over digte-konsten, kun så meget vilde jeg sige, for at minde om, hvor jeg finder forskjellen.
hvad jeg først og sidst spørger om i et digt, er beskuelsen, og efter dens sandhed og liv, kraft og klarhed skatter jeg det, og, forudsat, at der var en udvortes skjøn form, som alle digte af eet slags skulde have tilfælleds, så måtte jo dog beskuelsen være det der adskildte dem, det eneste nyt man, når formen engang var til, kunde finde i et digter-værk, og altså det eneste hvorfor man, fornuftigviis, kunde ønske flere end eet digt, oversat i alle sprog! nu påståer jeg, at den beskuelse, som hersker i oehs senere arbeider, er den bestemt modsat, som hersker i de forrige, og at de følgelig kan ei begge være sande, ja, i det de ophæve hinanden, ei engang poetiske ͻ: åndelige. at nu beskuelsen i de poetiske skrifter og nordiske digte er poetisk, forudsætter jeg her, og slutningen falder da af sig selv. det forbigangne og tilkommende, hvor digteren såe lys, mørknedes efterhånden for hans øie, og til øieblikket vendte han sin hu, men hans ånd var ikke øieblikkets, derfor blev han ingen baggesen, men som digter, i mine øine, ingen ting; som mesterlig kjød-billedhugger; den hele kjødelige ungdoms forgudede konstner: afgudsbilled-mager. kun når mindet af begeistringens salige øieblikke stundum greeb ham, løftede han øiet mod himlen og såe det lysne,  men den veemod, som da overfaldt ham, slog han gjerne bort med en spas, og begyndte igjen, hvor han slap. således seer jeg digterens historie i hans værker, og skjøndt palnatoke, som jeg dengang offenlig anmærkede, var et betænkeligt forvarsel, anseer jeg dog, nu som 1812, faruk og stærkodder for de sidste digter-børn oeh. har efterladt sig, skjøndt de vist nok ikke have moder sammen med deres ældre sødskende. ja, stærkodder er den sidste kæmpe, som kan bære oehlenschlägers digter-navn, og hvis navn derfor uden at tabe sig deri, kan føies til digterens, og vidste jeg end, at han vilde svare mig, som stærkodder fordum svarede hather:
improbe, verba seris facili temeraria labro
               auribus inconcinna piis ...
så måtte jeg dog, skjøndt tilvisse ei med had i hu, tilråbe stærkodder-oehlenschläger hine hathers træffende ord:
unde venis patrias solitus scriptare poeses,
               infirmo dubium suspendens stipite gressum?
               kvove ruis danicæ vates promptissime musæ,
               roboris eximii cassus decor excidit omnis,
               exulat ore color animokve amota voluptas:
               destituit fauces vox et raucedine torpet:
                deseruit corpus habitus prior, ultima cepit
               illuvies, formækve notas cum robore carpsit.
danske ord derhenimod tilråbde jeg digteren, da han nys havde føiet stærkodders navn til sit, hvad der dengang ahnede mig, er nu gået skrækkelig i opfyldelse, og sagtens kan jeg da lade fortidens tunge gjentage det samme. måskee turde ordet på den, meer umistænkeligt, finde åbnere øre, og gjøre dybere indtryk, thi til at speile sig i historien, er ingen for stor, og selv konger beskjæmmer det ei, at lade sig slåe og rette af den!
kunde de følgende ord fulgdes med af talen til stærkodder, så det måtte lyde:
ut ratis assiduo fluctu kvassata fatiscit,
               sic longo annorum cursu generata senectus
               triste parit funus, defunctakve viribus ætas
               occidit, et primæ patitur dispendia sortis!
var oeh. at betragte som en olding, hvis kraft med årene forgik, eller var udtømt i de kæmpe-værker han udførde, o vee da den hjerteløse spottefugl, der vilde synge for liig, når han såe kraftens matte efterskin over skoven, og hørde en døende lyd fra den bristende harpe. da skulde jeg vist være blandt de første, som, skjøndt jeg manglede uffes styrke, skulde for den blinde vermund løfte skrep  i både hænder, og knuse trolden eller døe; thi det må danmark aldrig glemme, at var oehlenschläger hensovet på hakons bautasteen, da var den et mindes-mærke, hvis mage selv ei pryder villiams grav i vest-minster; da det er den første levende bautasteen i kæmpe-størrelse, som er udhugget med konstner-hånd af historiens dovre, og fortæller os ikke, men viser os virkelig kæmpens liv og ånd i hans idrætter. og, fordi nu digteren hverken hensov, eller gav os magen til det mageløse, men tog sig en slummer på palnatokes grav, opmuntrede sig, og bevægede os, sødt sværmende med axel og valborg, og endelig morede sig og os med den deilige sommernats-drøm om correggio; skulde vi derfor gåe i rette med ham, eller glemme den beundring og tak vi, såmange som skattede de herlige digter-gaver, dybt måtte føle vi skyldte hans ånd. nei visselig, jeg er endog i dette øieblik nær ved at angre, hvad jeg, efter at have læst stærkodder, faruk og digtningerne, sagde, og kan jeg ikke angre det, kommer det kun af, at jeg talde i mit hjertes oprigtighed, og kom med det samme levende ihu, hvad aldrig måtte glemmes.
men, oeh. har siden skrevet bøger, som ei blot savne poetisk værd, men have et bestemt uværd,  han føler sig ikke svag, men sund og dygtig, hans værker røbe al muelig sundhed i hans kjødelige indbildnings-kraft, netop for disse bøger raser ungdommen, og jeg føler det: oehlenschlägers ånd tilsmiler mig venlig sit bifald, i det jeg løfter stemmen efter evne mod sligt et uvæsen. oehlenschläger selv, om han læste min skrift, som jeg dog knap tør håbe, skulde vist nødes til at lade mig vederfares den ret, at jeg taler efter min overbeviisning, at jeg husker, hvad ikke blot jeg, men både dannemark og norge skylder ham, og at det er mit oprigtige ønske, at vores og efter-slægtens gjæld til hans ånd måtte, om mueligt, end vorde tusindfold større. det vilde skee, hvis han atter opløftede øiet, og i sin tilbagevendte ånd opreiste på marken og fjeldet den række af historiske bauta-stene, hvortil shakspear udkastede tegningen i sine historier, hvortil gøethe dannede en model i gøz von berlechingen, hvoraf adam oehlenschläger reiste den første i hakon jarl, og hvorom jeg kunde være nær ved at opgive håbet, dersom jeg troede at måtte opgive det om billed-huggeren! dog, sålænge jeg hører, at han endnu gad siddet i valdemars tårn, og skuet ud over elivaga med saxo og snorro ved siden, og sålænge jeg seer  at han endnu kan sødt bevæges, som ved enden af sin reise, sålænge fristes jeg ei til at opgive håbet, men sørger kun over de skjønne år, som henrinde, over kræfterne som bortødsles, og såvel over de sovende, jeg tænker oehs ånd kunde vække, som over de viltre den vist vilde styre!
ingen troe, jeg lader mig opblæse, eller forvirre, om nogen siger mig, at hvad jeg håber af oehs tilbagevendte ånd, formåer jeg selv! nei, hvad jeg med guds hjelp kan formåe, det veed jeg vist nok ei; men hvad jeg ikke kan eller skal kunne formåe, det troer jeg at vide noget om, og det er sikkerlig: at skrive historiske dramaer som hakon. see, hvilken herlighed det vilde være, hvorledes man da kunde opføre historien levende for folket, så skue-spillet engang blev, hvad det aldrig har været, men skulde blive: et virksomt middel til folkets historiske opdragelse, det kan jeg; føle dybt, hvilket savn det er i en tids-alder, da åndens sjunkne hald kun ved en sådan dunkraft kan skrues op, til at sees og randsages, det kan jeg, lade fædrenes ånder på moders-målet livlig fortælle, hvem de var, hvad de virkede, hvorledes de beskue tiden, og hvad de vilde nu udrette, hvis de hvilede på folket, det kunde jeg måskee, det måtte jeg vel gjøre i en række af historiske samtaler, hvis jeg  såe, at håbet glippede, men hvem seer ikke, at derved kom man i det høieste til at føle savnet ligeså dybt som jeg, istedenfor at fåe det afhjulpet. at historiens ånd, at gud vilde skaffe råd, hvis han såe, at savnet skulde afhjelpes, det veed jeg godt, men når jeg troer, han alt har skaffet råd, skulde det da ei bedrøve mig, at see det vanbrugt, om end ansvaret for sligt et vanbrug var tusinde gange mindre, end det sikkerlig er!
heller ikke mene nogen, at min beundring af hakon enten forleder mig til at canonisere dette drama, som et fuldendt mester-stykke og ufravigeligt mønster, eller til at miskjende oehs andre ypperlige værker! ingenlunde, jeg kunde vel, så godt som nogen anden end digteren selv, see mangler og feil i hakon; men jeg vilde ligeså gjerne påtage mig at sætte det manglende vindue i aladdins slot, som den manglende kant på hakons bautasteen. når jeg skulde skrive en nordisk tragoedie, da blev den i det høieste en truffet copie af hakon, men seer jeg ikke feil, da kunde den ånd der fremstillede hakon, fremstille, om det gjaldt, hundrede helte, uden at de havde anden lighed, end den historien gav dem. jeg seer ligeledes meget godt, at aladdin er et særsyn i vore dage, der neppe kommer tit igjen, men jeg tør mene, at, historisk  betragtet, er det en forvindelig skade, og på det eventyrlige, om ikke just så genialsk behandlet, vil der blive godt kjøb, når indiens og persiens ånder ret komme til at gåe igjen på den frankfurter-messe. den ene aladdin vi har, troer jeg ikke vi skulde sælge for hvad andre folk kunde byde os, thi det historiske slot skal jo bygges ved aladdins lampe, men fik vi en til, kunde vi gjerne, når de vilde betale anstændig, overlade den til vore naboer, som, trods al gridskhed, immer gribe feil ad det naturlige eventyr. således kunde jeg blive ved at regne alt det op af oeh. jeg sætter priis på, og vise at jeg hverken er ubekjendt dermed, eller miskjender det, fordi jeg først og sidst nævner hakon, men at jeg kommer først og sidst dertil, fordi et historisk drama er det eneste digt som tåler at fortsættes, ja, som kun i den bestandige fortsættelse finder sin slutning, så man af det slags kan aldrig fåe for mange, men lettelig for fåe.
o, gid da fortsættelsen snart måtte følge! peer vegner og tylvten kunde da rolig gåe hjem og lægge sig, eller, hvad der skulde fornøie mig, fåe øinene op, og see, at de gik i tåget og fægtede i blinde. hvad der kunde blive imellem oeh. og b. veed ikke jeg, men en offenlig tvist blev det vist neppe. baggesens offenlige ønske var da opfyldt såvelsom  mit, og da kunde hver med lyst gåe til sit: til sin beskikkede syssel og dont. vel veed jeg, ungdommen siger, at baggesen har ingen, men det kommer netop af, at ungdommens optugtelse, som den selv finder meget unødvendig, hører ret egenlig til hans fag, thi hans ånd veed at gribe øieblikket, og i en hånde-vending er han uforlignelig. man har meent: det var et formasteligt ord af ham engang, at han vilde reenskrive holberg, men jeg tør troe, det ikke blot var et meget fornuftigt ord, men at den reenskrivning, når b. tog sig den ret for, vilde være den herligste sjæle-gave han kunde efterlade, og indløste på dannemarks vegne den forskrivning peer vegner har givet hans mikkelsens ånd, men som han ikke kan indfrie, om han så kunde stjæle alle de tanker hans har havt og tiet med; thi man efterligner ikke en ånd ved at tage op, hvad den såe og lod ligge, men ved, med den at betragte og fremstille det tilsvarende i sin tid. sat sapienti, vist for meget for de fleste, men et smørrebrød, om ikke for, så dog til peer vegnere!

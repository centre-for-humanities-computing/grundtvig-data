at denne bog af vor genialske landsmand ei kan behage protestanterne mod christendommen, følger af sig selv, da den med ånd og varme taler christendommens sag, men dog har det undret mig at see prof. clausen, for denne bogs skyld, regne steffens mellem de påtrængende dilettanter, der krænke theologiens videnskabelige gebeet, og måe vises tilbage til den grændse, inden hvilken christendommen er fælleds eiendom for alle; thi denne grændse har steffens både udtrykkelig erkjendt og beskeden respecteret. kun påståer st. med rette, at den christelige theolog skal betragte sig som en medlem af den christelige menighed, og ei lægge an på at nedrive men at befæste den fælles tro, og sandelig, er der nogen fordring, den christelige menighed nuomstunder nødes til at gjøre gjældende, da er det visselig denne; thi det er mageløst, og aldeles utåleligt, hvorledes mængden af dem, der kaldtes til at forkynde evangelium, i de senere dage ei blot forholdt menigheden evangeliet, men, til største forargelse bestred og bespottede det. det er begribeligt nok, at de exegetiske små-paver, som troe, skriften kun er til, for at de kan  have noget at øve dem på, menigheden kun til, for at beundre deres lærde gjætninger, at de synes ilde om den forelæsning st. (s. 143-61) holder over theologiens forhold til troen og lærernes til menigheden; men enhver christelig theolog må netop derfor glæde sig over at høre en sådan stemme fra menigheden, som, når den kan vinde medhold, vil nøde de storagtige exegeter til at lade grillerne fare, eller øve deres konster på alkoranen og andre slige åbenbaringer, der, oprindelig falske, ei tabe noget ved at behandles derefter. at st. ikke med tydelige ord har kunnet betegne grændsen for den theologiske frihed i christenheden, er intet under, da theologerne i lang tid end ikke har ahnet den, men mærkeligt er det, at hans ord derom (s. 159) “tro på troen er den faste grund, er den klippe, på hvilken frelseren har bygget sin kirke,” at disse dunkle ord kun behøve den historiske forklaring, at den apostoliske troes-bekjendelse i det gamle kirkesprog hedder “troen” for at udtrykke den grændse, hvorom han dybsindig ledte.
foruden dette afsnit om lærerne, som hører både til det heldigste og vigtigste i bogen, indeholder den en fremstilling af de boglærdes mening om forholdet mellem det historiske og det dogmatiske (mellem den evangeliske fortælling og lærdommen) i det ny testamente; forfatterens betragtning af den sande tro, af menigheden og af unionen ͻ: sammenblandingen af den lutherske og calvinske menighed.
resultatet af det første afsnit er naturligviis, hvad det må være for enhver sandheds-ven, enten han så er blevet christen eller ikke, at den evangeliske historie er så uopløselig forbundet med den christelige lærdom, at de nødvendig måe ståe og falde med hinanden; men da st. her mest beskjæftiger sig med den mythologiske eller afgudiske betragtning af christendommen, der, gud skee lov! hos os er langt sjeldnere og mindre bekjendt end i tydskland, vil dette afsnit,  uden anmærkninger, vel falde de fleste danske læsere dunkelt. vi måtte heller ønsket, at forf. havde fremstillet den hos os sædvanlige, og af tydskerne lånte, såkaldte moralske betragtning af bibelen, i hele sin usselhed og selv-modsigelse; thi vel har han ret i, at den i grunden er vanvittig, men den gjælder dog både her og andensteds for meget fornuftig. i øvrigt vil jeg ikke nægte, at også jeg, både i dette afsnit og i det følgende om den sande tro, savner endeel af den klarhed, gjenstanden kunde modtage, når man, istedenfor at fordybe sig i en betragtning af den nødvendig dunkle følelse, der avler og bærer livet, især henvendte øiet på samvittigheds-forholdet og den uforligelige modsætning mellem sandhed og løgn.
ved at fremhæve denne modsætning vilde forf. også i afsnittet om menigheden kunnet vise den klare grund, hvorfor kun een tro er saliggjørende; thi tro på løgn kan umuelig føre til salighedens, der nødvendig er sandhedens rige; men han har alligevel i en lignelse meget indlysende viist, at det er ikke overbeviisningen om den saliggjørende troes eenhed, men kun hovmodigt selvbedrag der avler den ukjærlighed mod vildfarende og den hjerteløse fordømmelse af dem, der manglede det lys, guds nåde skjænkede os, så det er kun mund-christne, der have fortjent den hån for ukjærlighed, hvormed den christelige kirkes fiender have overvældet en tro, hvis lov, hvis lys og liv er kjærlighed, kun ei til løgn og falskhed, som de, der elske sandhed, måe nødvendig hade og forskyde! et såre betimeligt ord er det derfor, steffens her taler mod den atter vågnede lyst til selskaber for indbyrdes opbyggelse, der lettelig føde både hovmodige griller om egen hellighed fremfor alle andre, og en leg med hjertelig klingende ord, der altid er hjertebrækkende, og spiller på grændsen af hyklerie og falskhed. når da st. desuagtet priser hernhutherne, for deres missjoners  skyld, lader han sig udentvivl bedrage af skinnet; thi hvad der i sin grund er galt, kan umuelig blive godt for sine følgers skyld, og et gudeligt selskab, der er bygget på forkastelige grunde, bliver jo netop skadeligere, jo mere det udbreder sig, om det så end gjorde al verdens grønlændere og hottentotter til maneerlige folk. når jeg derfor skal prise hernhuthernes missjoner, måe de først bevise, at de ude forkaste, hvad de hjemme antage, at deres missjonærer bygge på den ægte christelige grundvold, og ei på den yderst slibrige, zinzendorf lagde. dybt og træffende siger st. i øvrigt, hvad jeg ganske underskriver: dadleværdige brødreforeninger adskille sig fra den christelige menighed derved, at de ikke, som denne, i samfunds-forbindelsen (troes-samfundet) tilintetgjøre al jordisk personlighed, men fastholde ved tilintetgjørelsen denne personlighed selv, i det den dog betragtes som tilintetgjort ved nåden; thi her har han i et stort grundtræk philosophisk draget den skarpe grændselinie mellem sand christendom og al sig dertil klæbende mysticisme, som vi i kirken klarere betegne ved at sige: hvem der vil saliggjøres ved christus, uden ved nåde-midlerne at indlemmes i ham, bedrager sig selv. særdeles læseværdig er også st.’s betragtning af de overordenlige nådegaver i den apostoliske kirke, og af den falske apostoliskhed, og har han end neppe fundet det rette forhold mellem kirken, skolen og menigheden, har han dog kastet dybe blik ind i guds kirkelige husholdning, og givet sine læsere anderledes værdige forestillinger derom, end de sædvanlige.
bogen slutter med en betragtning over unionen, som beskjæmmer de fleste theologers tale om denne vigtige sag. aldeles rigtig siger st.: vi troe, at den hellig-ånd er tilstæde i dåben, og frelseren med sit guddommelig forklarede legeme i nadveren, og hvem der modsiger denne vor tro, kan vi ikke have communion med. hertil er kun  det at lægge, at hvem der antager kirkens oprindelige bekjendelse, og indrømmer dåbens nødvendighed til salighed, ham skal vi erkjende for vor med-christen, når han ikke forkaster det andet nåde-middel, eller nægter det kraft til at forbinde os med frelseren, men sålænge han bekjender tvivl om frelserens legemlige nærværelse i nadveren, skal vi holde ham fra herrens bord, og vil han alligevel gjøre et nåde-middel deraf efter sit eget hoved, da må han ikke fortryde på, at de troende ikke vil dele brødet og kalken med dem, der åbenbar tvivle ligesåvel om nadverens kraft til at forene de troendes hjerter med hinanden, som med frelserens. nadveren må i menigheden bestandig være hvad den oprindelig var, en ånds-legemlig ͻ: hjertelig forening med frelseren til eet åndeligt legeme, og hvem der ikke har hjerte til at troe, hvad intet hoved, uden menighedens hoved, som christus er, begriber, adskiller sig derved unægtelig selv fra broderskabet.
så anbefaler jeg da denne bog til alle danske læsere, som have lyst til at høre en dybsindig ånds tanker om christendommen, og om den usle selvklogskab, hvormed man i vore dage ombyttede den, og jeg er vis på, at ingen sådan læser skal lægge bogen, uden at have den meget at takke.
oversættelsen er, som enhver kjærligheds-gjerning, ophøiet over al smålig rettelse, og berettiget til at modtages med taksigelse af den christelige oldings hånd. efterskriften er jo velmeent, men ingenlunde efterrettelig, thi den laster noget af det bedste i bogen.
n. f. s. grundtvig.

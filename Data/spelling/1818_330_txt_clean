uddøe end fæe og frænder,
               et noget dog jeg kjender,
               som død gåer uden om,
               det er de dødes dom!
havamål hint gamle.
medens jeg i vinter og en deel af sommeren sad, som jeg var muret, mellem nordens gamle krøniker; da blev jeg ikke sjelden tung om hjertet, thi det syndes mig livagtig, som om jeg sad i de afgangne høvdingers åbne begravelse, og stirrede på kisterne, på bauta-stenene, på de mølædte faner, og de andre mindes-mærker om et længst forsvundet kæmpe-liv, som jeg kun mægtede at skjelne mat ved nat-lampens dunkle skin. dødens stilhed omgav mig, og mit eget ånde-dræt var alt hvad jeg hørde, kun igjennem det syndes mig stundum som en sagte stemme af saxos og af snorros ånd tilhviskede mig glemte ord fra heden-old, der styrkede mit hjerte til at slåe roligt i de dødes rædselsfulde boelig, bortpustede søvnen, som så tidt vilde leire sig tung på øie-lågene, og klarede, ei veed jeg ret, om øiet eller lampens skin, så mindes-mærkerne forbandt sig til en livlig kjæde, til et opmuntrende og lysteligt syn. dog, længe kan man ikke sidde taus og ene i den åbne grav, og dog beholde liv og mod og munterhed til lytten efter hedenfarne ånders sagte hvisken, til ei at synke mat og mødig ned imellem kisterne, det har jeg måttet lære, og når man nu kanskee, i danmark og norge, vil synes det er sært, at kun så lidet af de gamle ånders tale lyder høit igjennem mig; da har man sikkert mindre føie til at spørge mig: hvorfor? end jeg har til at svare med den af gravens nat opkomne asmund alfsøn:
i feireste huus er ei fryd eller mag
               for menneske-afkom at finde,
               når alt som den eenlige spurv under tag
               i taushed man sidder derinde,
               nei, ynkelig faren og stædt er den mand,
               som vanker forladt i de levendes land!
men jeg sad i dybet, så øde, så tyst,
               i hulen, i mulm og i mørke,
               hvor kvalmen så lummer bespændte mit bryst,
               og liigluft fortæred min styrke;
               der ene jeg sad, uden håb, uden trøst,
               med lyset berøvet al øinenes lyst!
hvad undres, i kæmper, da over endnu!
               jeg måtte vel blegne og bløde,
               ja blegne i mulm og i kvalm og i gru,
               og bløde i kamp med de døde!
               ja, alt hvad som lever, om nat og om dag,
               vel farve må skifte i dødninge-lag!
så kvad jeg i asmunds navn, der jeg, styrket ved at skue bøge-maien i skjærsommer, og høre natter-galens slag i sællands skove, følde mig oplivet til ved gravens dør at lytte end til åndernes tale om olav tryggesøn og frode fredegod! så kvad jeg da, og kunde, siger jeg, anvende det på mig, med mere føie, end man kunde spørge: hvi jeg blev ikke uophørlig ved at lytte; men jeg gjør det ikke uden halvveis, fordi jeg ellers løi mod sandhed, og beskjæmmede den troe, det er min pligt at ære: den troe som tænder lys i graven selv, beløi den ånd, som vender aldrig håbets fakkel, bagtalde den stav, som støtter kraftelig, selv på den sidste, mørkeste og frygteligste vandring gjennem dødens skygge-dale!
men hvad så? hvad skal, hvad vil den halvveis præstelige beenhuus-tale her i skilderiet af dagens levende og friske penne?
den vil ståe her på sit sted, som en erindring om, at jeg har og en pen, og at min pen har og en dag-bog for 1818, som var så næsten skrevet ud, før hunde-dagene begyndte, og som jeg kun satte anmærkninger til i fiske-måneden. den vil minde om, hvad der er sandt, at i år, som i fjor, var der i skoven en frygtelig taushed, et frygteligt mørke, en frygtelig eensomhed, hvis lige jeg aldrig før har kjendt: taushed, for hvem der ikke regner kjækken og galen og snorken for andet, end hvad det i åndens øre er: u-lyd; mørke, for hvem der ei indbilder sig, at hans egen lille prås, der svirper ud i vinden, mens han vender sig, at den kan gjøre lyst i skoven,
når natten udruller sit sorte slør,
               og dagen døer,
ja, når selv:
midnattens måne sig skjuler bag skye,
               og stjernerne længer ei blinke;
eensomhed, for hvem der ikke kalder tummel selskab og snak samtale! ja, den skal minde om, hvad der er sandt, og hvad jeg er sikker på, enhver i danmark, hvis kinder før har glødet i strålerne af åndens soel, hvis hjerte før har banket høit, og smeltet hen ved tonerne fra hoved-hvælvingen og hjerte-dybet, skal indrømme, at der i fjor, i danmarks fugle-skov, ei holdtes nogen jubel-fest for ånd og hjerte, men snarere et gravøl, hvor ånd og hjerte, som fortvivlede: som asmund og ragnhild, tog afskeed fra marken, for at indmure sig i mørket. jeg nævnede asmund, og hvem der har et opladt øje, seer vel hvad jeg mener: at jeg mener nordens høje kæmpe-ånd, der, end så seent i tidens kveld, besøgde os med adam øehlenschläger, men nu, som et gjenfærd af sig selv, ynkelig raste, gav helte-driften og fostbroder-skabet skyld for sin selvgjorte skjebne, og syndes i sit eget øie kun at have trende kår: aldeles at omskabe sig selv fra ånd til kjød, eller at glemme sig selv i intets skjød, eller ved et krampe-træk tage kjødet med i evigheden: altsammen lutter umueligheder. hvad under, at ånden som rasede så, forsvandt, uvist, til hvilken side; og hvad under, at der for åndekjære hjerter blev tomt og eensomt her i skoven, så de, som rerek og som alfred, kunde vel fåe i sinde at drage bort fra sællands bøge, og lede om opmuntring i landet, hvor citronen groer. ja, ånder! såe i ikke alfred, såe i ikke unger-svenden med det ømme hjerte, såe i ikke bernhard ingemann drage taus, vemodig bort, da håbet syndes reent udslukt om asmunds redning! forstod i ikke, det var asmunds krampe-træk, hvorunder elnas hjerte hardtad brast, da hun forgjæves havde med sin jomfru-hånd bevæget kirke-klokkerne til bede-slag! såe i ei, at elnas skjald kun vidste råd for hendes hjerte i et sælsomt eventyr, ja vidste dog i grunden intet råd, thi hendes hjerte slog jo kun i hans: i skjaldens, i halvdans, som forlod os med det vemodsfulde kvad:
farvel, i brødre, djærve, troe!
               hos eder kan ei skjalden boe;
               farvel, min barndoms grønnegrøune strand!
               her er dog ei mit fædreland.
mod øst, mod øst gåer nu min gang,
               med pilgrimstav, med harpeklang,
               hvor stjernekarmen ruller nu,
               didhen, didhen ståer skjaldens hu.
den over oljebjerget gåer,
               ved kedron stjernen stille ståer,
               den seer, hvor lyset kommer fra,
               den ruller over golgatha.
did, hvor den høie frelser stod,
               did kalder mig hans hjerteblod,
               farvel, hver ven på verdens øe!
               hvor herren leved, vil jeg døe.
mod øst, mod øst gåer skjaldens gang,
               med pilgrimstav, med harpeklang;
               af jorden slettes skal mit spor,
               min kjærlighed i himlen boer!
hvem tør i danmark tale med om ånd, som ikke seer, at ingemanns hjerte begeistredes af øehlenschlägers ånd, og kunde derfor aldrig skildre os en anden helt end dens, men kun i vexel-kvad udtone den dybeste og reneste helte-kjærlighed, som skjalden føle kan i støvet: en kjærlighed, hvis gjenstand vel er ikke synlig på jorden, men kan dog være legemlig i åndens ord, og derigjennem åbenbare sig som billede. hjertet vilde ikke følge ånden på dens vilde jagt i luften, men eengang overraskedes det dog af løve-ridderen, fortrød det udentvivl, og opgav håbet om at see en ægte, nordisk christen helt, som det kunde jublende knytte sig til, for tiden og for evigheden!
hvem der har ikke bedre forstand, må, om det kan fornøje ham, gjerne kalde sådan tale: sværmerie, ja, den må nødvendig klinge i hvert øre, der er lukt for ånde-pust med mose-uld, som en uvedkommende og uforståelig surren; men jeg er af den stadige mening, at en forfatter, som må tale mangt et ord til tidens u-ånd, har også lov til at tale enkelte, som den ei fatter, men som ånder godt forståe. det følgende skal, håber jeg, være desfatteligere for  alle, thi så passende det sikkert er, at tale historisk om ånder, i billeder, lånte af deres egen historie, så latterligt vilde det være, i et sådant billed-sprog at fortælle de pennes idrætter, som ingen anden historie har end deres eget dag-blad, og det er, som man veed, tilfældet med dagens fleste penne.   (fortsættes.)
dette er midlertid dog ingenlunde tilfældet med den brev-pen, der satte de mange i bevægelse, eller bestemtere, uden selv at ville det, satte dem i et øjeblik i stand til for et øjeblik at give blæk; tryllede og tyllede, så at sige, tredie-delen af en mådelig pens egenskaber i dem, så de kunde klakke to ord og skrive det tredie. det var nemlig jens baggesens pen, som for tungnemme læsere indstregede i oehlenschlägers  reise-breve, hvad man kunde nøies med af den slags, og understregede, til endnu mere lettelse, de ord, man skulde fæste i hukommelsen. at nu nogle letnemme ungersvende syndes: deels at stregerne var ganske unødvendige, da det var et smørrebrød for dem at tage alting med, deels at stregerne vanhældede bogen, og kunde umuelig høre til, siden mesteren ei selv havde tilføiet dem, det kunde være ganske naturligt, og det burde være samme unger-svende uformeent, på en ordenlig måde, om de kunde, at slåe streg over stregerne, og sende baggesen det dem tilskikkede exemplar tilbage, som noget han selv havde gjort til maculatur; men når de, for at fåe b. til at gjøre hvad de kaldte skjel for u-skjel, vilde nøde ham til at bevise sin evne og ret til at slåe streger med sin egen pen, ved med deres, som de dog kun havde i munden, at tegne figurer eller krims-krams efter deres hoved; da er sligt naturligviis glemt i morgen, men dagens historie må dog anmærke, at man her af en aldrende mand forlangde, at han, til beviis på, at han kunde og havde lov til at gjøre en karle-streg, skulde begåe en åbenbar drenge-streg.
med andre ord: det har i de senere dage vitterlig, og hvad man især må finde sært, virkelig begivet sig, at en tylvt studenter, i anledning af baggesens angreb på oehlenschlägers for tit nævnede reise-breve, har udfordret digteren, der måskee vel ikke sang for deres vugge, men som dog for skovens lyttende fugle, sang om sin, før der kom gænger under deres, udfordret ham til, på kloster-latin at trættes med dem om sit kald og sin ret til at tale med om danske digteres arbeider; udfordret ham, der, medens de i det højeste låe tørre i deres svøb, med en, endnu ikke overtruffet pen, beskrev en deel af sin digteriske vandring i verdens labyrinth, udfordret ham til at godtgjøre dem på latin, sin ret til at tale med om reise-breve på dansk af en digter. er tiden, som den vist nok er, temmelig vantroe, da er det også vist nok, at den ved slige dagens utroelige begivenheder må fristes til, enten ei engang at troe sine egne øine, eller til herefter at troe i blinde, alt hvad man vil binde den på ærmet. hvem skulde dog troet, at vore dages unger- svende, der udgåe, som man siger, langt anderledes underviiste, dannede og vel opdragne, af lærdoms og vidskabs plante-skoler, end vi, som måtte i de gammeldags latinske skoler nøjes med underviisning efter en, som man siger, feilfuld methode, og med den dannelse og opdragelse vi enten tog med os fra fædrene-huset, eller annammede ved ordets, så at sige: vilde, virkning på hoved og hierte; at hine, siger jeg, ikke i forstands-udvikling, i beskedenhed, ja i alt hvad kløgt og dyd kan nævnes, måtte vidt overtræffe os, der, efter tidens fordom, så stifmoderlig behandledes: lærde kun vor christen-dom, og vidste knap, hvad moral vilde sige, når det skulde betyde andet end regler for at holde bordskik, rede sit hår, toe sine hænder o. s. v., vi som slet ingen anviisning fik til at bruge vor forstand, men kun en dygtig snyde, når vi ikke brugde den, som noget der fulgde af sig selv! hvem skulde troet sligt, og dog: af deres frugter skulde i kjende dem; også iblandt os var der letnemme unger-svende, som fandt smag i andre gloser, end dem man fandt i badens lexikon, i andre bøger end de, på hvis titelblad man læste: in usum juventutis, unger-svende, som hørde heller henrik steffens end thomas bugge, læste meget heller adam oehlenschlägers svar i dagen til claus pavels, end på samme sted en parodie over eventyret i den fremmede bye; unger-svende, som havde også mod på at prøve deres penne, og engang deres lykke i meer end et dag-blad, og som siden have viist, at det var dog ikke tom forfængelighed. der gaves, siger jeg, også før i dag, sådanne studenter, som i deres kreds havde munden til tjeneste både på dansk og latin, som tog deel i hvad der offenlig forhandledes, og havde nok lyst til engang at være med; selv var jeg en sådan student, men selv blot at komme frem for publicums øine med mine uskyldige penne-prøver var mig en frygtelig ting, og stedse rødmede jeg over det spørgsmål til mig selv: har du noget at sige, som ei er sagt bedre før, eller som trænger til gjentagelse, ja, uagtet jeg var ellers ikke bange for at sige min mening, uagtet jeg troede at der i grunden var dog intet i, hvad steffens så henrivende fortalde, uagtet jeg hjemme gjorde mine skriftlige anmærkninger, og uagtet han holdt  et conversatorium, hvori vi alle opfordredes til at tage deel, så havde det dog været mig umueligt, at træde op og tage ordet, ja det er vist, at en sådan optrædelse ansåes da blandt dannemarks studenter for et beviis på ubeskedenhed og latterlig forfængelighed. hvad vi vilde dømt om en tylvt, der havde vovet at udfordre en af dannemarks navnkundige forfattere til at forsvare et af sine skrifter, end sige da, sit kald og sin dygtighed mod dem, behøver jeg vist ikke at tilføje, og dog vidste vi meget godt, at selv de største mænd skal dømmes af efter-slægten, kun faldt det os aldrig ind, at der ved denne efter-slægt skulde forståes efterslægts-skolen; vi opgav ingenlunde vor ret til i sin tid, hvis vi kunde, at tale med, men vi syndes, det fulgde af sig selv, at før man offenlig vil bedømme hvem der har viist de kunde noget, må man offenlig have viist, man selv kan noget, som er værd at tale om, eller i det mindste vise det med det samme, som åndens fuldmagt til at lade sit navn trykke. vi tænkde og talde helst på dansk, uagtet vi ansåe det for en stor skam at skrive så slet latin, som jeg har seet af ret gode hoveder siden, og vi meende, at hvem der lukker munden høit op, uden at have noget at sige, kunde vel øjebliklig skaffe sig et navn, men dog kun navn af en gab-mund, eller hvis det kom meget høit: en gab-flab, navne, som vi langt heller, ved at holde hånden for munden, gjorde os umage for at undgåe, end for, ved at stikke næverne i siden, tilgavns at fortjene. denne tænkemåde, som jeg, tilligemed så meget andet gammeldags, har indsuget med moders-melken, kan, hvad jeg hidtil har seet af en dristig ungdom, der sagtens drømmer sig langt mere sund og dygtig, ingenlunde bringe mig til at forlade, og det så meget mindre, som jeg vilde skammet mig, hvis jeg ikke, som nittenårig ungersvend, når jeg havde været ubeskeden nok til at tage fat, skulde have ført striden mod baggesen, i det mindste tolv gange så godt som hele tylvten, og, for en feils skyld, peer vegner med, thi, om han så var hundrede år, og havde, selv til hans mikkelsens forlystelse, gået hundrede gange, som dreng i hans tøfler, fortjener han dog ikke engang at kaldes en års-unge i literaturen, sålænge han ei har leveret  et værk, en ånd kunde være bekjendt at regne for et års afgrøde. skammet mig vilde jeg ved, når talen, som her, var om en critik eller satire over en digters arbeider, da at gåe udenom hvad der skulde forsvares, pille et par virkelige eller formeentlige feil ud af critiken, stiltiende indrømme min udygtighed til at gjendrive det øvrige, og stræbe at neddysse sagen, ved at fortælle publicum, hvilken fæl, afskyelig krabat den criticus var, hvor meget der kunde være at sige på ham, og hvordan det gik ham forleden på thinget, hvad han måtte der stikke i lommen o. s. v. o. s. v. har man båret sig bedre ad med at gjendrive baggesens angreb på øehs. reise-breve, da må det være skeet hemmelig, og det mener jeg, vilde været en stor skam, om så den vittige angriber havde været den mindste i tylvten, end sige, da det var en ånd, der ei blot fik stemme allerede i evalds og vessels dage, men som først efter en, hos os vel mageløs, almindelig hylding, i nogle øren, og deriblandt i sine egne, overstemtes af adam oehlenschläger! sæt også, at b. gik, som skribent, i barndom, sæt, at han, ømfindtlig over, af den yngre slægt, ei blot at fradømmes ret til det høisæde han engang beklædte, men vel endog til gang og sæde i danmarks skjalde-lag, sæt, at han, fortrydelig herover, havde spottet med et ganske forsvarligt værk af en yngre digter; da mener jeg, at i det mindste de yngste burde tiet, og overladt det til den sundere og dygtigere digter, at tie eller tale, som han fandt for godt; men kunde de ei ganske dye sig, burde de dog vist holde styr: i et sømmeligt forsvar lade den yngre digters værk tale for sig selv, vogte sig vel for at tage ord i deres mund, som i al fald kun passede i den navnkundige forfatters, og fremforalt undsee sig ved, at drage den gamle digters øvrige færd, end sige hans hjerte ind i en sag og for en domstol, der låe ganske uden for samme. var bs. satire sløv, velan, så kunde den desbedre oversees, og, om det var nødvendigt, overbydes! var den åbenbar kun en frugt af misundelse; desværre for ham, og desbedre for det angrebne værk, der da neppe vilde behøve noget forsvar! selv i dette tilfælde vilde peer vegeners tossede storagtighed, og tylvtens kådhed hos et skjønsomt publicum  vakt en harme, som en bespottelse af alle de hoved-hår, der grånede med baggesens, og jeg skjønner ikke rettere, end at alle de æsthetiske forfattere, der have leveret værker, som en vågen efter-slægt nødes til i det mindste at læse og bedømme, at alle disse, hvor uenige de end ellers, og selv i den omtvistede sag, kunde være, burde enedes om, lydelig at erklære deres højeste mishag i en så usømmelig adfærd!
men, nu gåer b. ikke i barndom, nu ere hans pile kun sløve, forsåvidt åndens pile altid forekomme kjød-hoveder at være det, nu er reise-brevene et arbeide, som neppe selv mellem oehs. blindeste forgudere vil finde en lovtaler, og som vist i det mindste ikke labyrinthens forfatter misunder ham æren for! der kan altså være en langt ædlere grund end misundelse til at angribe dette arbeide, som udkommer under så berømt et navn, ja, angrebet kan være en forfatters pligt, når der, som nu, især blandt de unge studerende, findes et partie, der anseer alt hvad oeh. sætter sit navn på, for mesterligt, og når han udgiver arbeidet som noget han sætter priis på.
under sådanne omstændigheder er det en forbrydelse mod hele den ældre slægt i literaturen, ja mod ånd og konst og vidskab selv, når endeel unger-svende, jo flere jo værre, springe op med bulder, bedømme rask hvad der gåer langt over deres forstand, skjælde og smælde på en åndriig dansk forfatter, hvis navn selv udenlands af kyndige nævnes med agtelse, skjælde og smælde på ham, og vil, ved trudsler om, at udstøde ham af studenter-laget og udråbe ham for en nedrig bagvasker, aftvinge ham selv mere end taushed: vrævlen med sig på et dødt og danmark fremmed tungemål!
hvem, spørger jeg i historiens navn, hvem ståer i ånden, med sit værk i ordets rige, for historiens domstol tilligemed jens baggesen, og vil samtykke i, at unger-svende, der endnu ei engang have hjemlet sig ret til at indstædes for denne store domstol, skal beklæde den! hvem af os: ældre og yngre, vil i deres stemme erkjende den efter-slægtens dom, for hvilken vi i vore skrifter skal ståe eller falde? hvem af os vil erkjende deres ret til at afgjøre, hvem der i literaturen er stor eller lille, hvem der må tale og  hvem der skal tie; ret til at indstævne, dog nei, til at nedstævne os i deres kreds, for der på latin, eller hvad sprog de vil, at forsvare vor afgjorte tale-ret, mod dem, der efter historiens gang, skulde for os bevise deres? hvem der samtykker i sligt, han tie! han lade sig af en balstyrig ungdom ophøje eller nedstyrte, som dens luner skifte! umisundelsesværdig er hans lod, om han så end, ved hjelp af dristige og brydske unger-svendes hurra-skrig og knytte næver, kunde, som tyran i ordets republik, forskaffe sig, på livstid, et første consulat, ja vorde bukket for, som keiser, og holde hver tunge i tømme, så ingen turde knye!
hvem som derimod ikke samtykker i sligt uvæsen, hvem der har mod til, om det så må være, på livstid, at hånes og udpibes, eller hades og forfølges af en på sin viis stridbar ungdom; han erklære høit og lydeligt sin afskye, og indskyde sig under den histories domstol, som skal reises engang over vores og alle vore samtidiges støv!
een af de gamle: thomas thårup, har brudt den uværdige taushed; her træder en af de yngre i hans spor, og vil da nu end alle andre tie, af frygt for et skrig, ingen alvors-mand kan billige, så lad dem det! aldrig skal dog nu den vilde skare, uden at vorde til latter, beråbe sig på eenstemmigt samtykke af alle, så nær som den skribent, de mene at kunne tage stemmen fra, ved at erklære ham i tøileløs frækhed, for literair brændemærket!
vel siger dagens, at thårup har ingen stemme, da han er død, men det er dog lige sikkert, at han, at høst-gildets herlige sanger, hvis folke-viser dannemark, og sagtens norge med, har bevæget efternynnet, som fædrene de gamle kæmpe-viser; at den hjertekiære ånd, som skabde dannemarks historiske idyl, hvis mage neppe findes, at han beholder stemme, når skriget er for længe siden glemt; at han beholder stemme, sålænge danmark har en tunge, der kan synge om hvad der rører sig i danmarks hjerte. det er lige sikkert, at denne stemme skal være imod tylvtens og hvad dertil hører, sålænge, til man kan bevise, at den er det ikke: bevise, at det danske hjertes stemme er ei mod ungdommens selvklogskab, egensindig hed, selvrådighed og mund-kådhed. thårup er hverken borgerlig eller legemlig død, og til man beviser, at stemmen mod tylvten strider mod den ånd, vi i hans sange spore, da skal den agtes for stemmen af hans ånd. har han i øvrigt givet noget sin stemme, der strider mod hans digter-ånd, det må han selv forsvare, for den historiens domstol, der er hans rette værne-thing, men, på ansvar for den samme, tør jeg sige, at hverken i oversættelsen af den, i mine øine slemme men ei slet skrevne, bog mod jødern, eller i fortalen til en dårlig comoedie, har thårup fraskrevet sig sin ånds stemme, således som oehlenschläger, indtil videre, i sine åndløse, jammerlige reise-breve.
nu mener jeg, tydelig nok, at have givet, hvad der i mine øine er sandhed, min ånds stemme mod den af mig, som digter, høit beundrede og inderlig elskede adam oehlenschlägers udråbelse til pave, 
               imperator, pontifex maximus, eller hvad man vil kalde ham som ufeilbar, og som en gud i skoven, ingen, uden at begåe poetisk og literair majestæts-forbrydelse, kan skose eller laste; mod de, under hans navn udkomne reise-breve, hvilke jeg mener, burde aldrig nævnes, når de ikke førde så berømt et navn, men bør nu, da oeh. hverken har villet forsvare eller fralægge sig dem som en vådes-gjerning, være satiren overladte, uden at komme de poetiske skrifters og nordiske digters store ånd til mindste vanrygte eller forkleinelse; først og sidst imod tylvten, som, aldrig ved at forsvare, men kun ved at frafalde og afbede sin ungdoms-dårlighed, kan vente historiens tilgivelse!
7de november 1818.
n. f. s. grundtvig.

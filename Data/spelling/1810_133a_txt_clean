under dette navn agte undertegnede at
                    udgive et tidsskrift for filosofi, poesi og historie, et
                    foretagende, som, hvis vi mægte at udføre det sit navn nogenlunde værdigt,
                    sikkerlig ei vil være ubehageligt for dem af vore landsmænd, som tage nogen del
                    i sådant. hvad indholdet angåer, da finde vi det passende at forudskikke nogle
                    almindelige bemærkninger.
ei er skriftet bestemt for sådanne historiske undersøgelser,
                    hvis udbytte kun er granskeren vigtigt og ligesålidet
                    til blot fortælling, eller historiske erindringer og
                    anekdoter. kun hvad udgiverne anse for at røbe et dybere blik enten i historien
                    som videnskab, eller i en enkelt tidsalder, dens mænd og begivenheder, skal her
                    indlemmes. at fædrelandets historie, især den ældre, vorder gruben, den første
                    af undertegnede som oftest vil stræbe at rense, hvælve og bruge, kan man vel
                    forud vente. om den del, som vorder poesi helliget, er at sige, dels, at vi af
                    al magt ville søge at skelne mellem vers og poesi, og dels, at den foruden
                    egenlige digte også skal indeholde bemærkninger over skjaldskab i det hele og
                    det enkelte, samt dele mytologien med den historiske.
hvad endelig den filosofiske del angåer, have vi herom forud
                    at sige følgende: det er filosofiens stræben, at bringe den hele masse af 
vor viden
 til eenhed, eller at finde og fremstille
                    
eenheden
 i alt. — al mulig viden må altså 
blive
 stof for
                    filosofien, og der kan ikke gives nogen
                     viden, der jo kan og
                    skal vorde filosofisk. ligesom vi derfor på den ene side ville våge over, at
                    intet optages i vort tidsskrift, som filosofisk, uden at det virkelig er så,
                    d. e. produkt af en stræben efter at bringe høiere eenhed i en vis mangfoldighed
                    af forestillinger eller et vist indbegreb af anskuelser, så ville, på den
                    anden side, dog de filosofiske undersøgelser, således som man venter det af et
                    tidsskrift, komme til at angå de mest forskellige genstande, så at der også i
                    denne henseende ikke skal savnes afveksling. vi ville ei heller tabe en fordring
                    af sigte, som endnu kan gøres til en sådan samling af undersøgelser, skønt vi
                    ikke tør love ganske, eller endog kun i fortrinlig grad, at tilfredsstille den.
                    denne er, at en sådan samling også i sit hele, som
                    samling, bør bære filosofiens præg og udtrykke dens ånd, så at de enkelte
                    afhandlinger, i hvor ueensartet end deres indhold er, dog således vorde
                    sammenknyttede, at de for den nøiere betragtning forene sig til et heelt, i det
                    hvert stykke, skiønt udgiørende for sig et mindre heelt, i et andet finder et
                    led, ved hvilket det knytter sig til dette, og viser sig med en indflydelse på
                    videnskabens hele, hvormed det ikke straks kunde fremstille sig. — dels
                    for at oplyse det her anførte, og dels for at sætte dem, der ville subskribere,
                    i stand til bedre at kunne danne sig et begreb om, hvad de kunne vente af den
                    filosofiske deel af vort tidsskrift, ville vi angive nogle af de afhandlinger,
                    der efterhånden og med afveksling af andre blive optagne deri. begyndelsen vil
                    ske med den afhandling om filosofiens princip og væsen, for hvilken den anden af
                    undertegnede i dette år har vundet universitetets priismedaille. der synes ikke
                    at være nogen genstand, et 
tids skrift
, som det her anmeldte, mere passende
                    kunde begynde med at afhandle, og naturligviis vil denne afhandling stå i det
                    bestemteste forhold til en del af de følgende. dette vil især være tilfældet med
                    en senere af samme forfatter, der vil gå ud på at opsøge et princip for en
                    filosofisk lyksalighedslære, og derpå give et omrids af denne. selv et tredie
                    stykke, der skal levere en historisk karakteristik af schiller som digter, vil i
                    enkelte punkter komme i berøring med foranførte, men som heelt vil den afgive et
                    velkomment eksempel for en undersøgelse om den menneskelige sjels frihed, der
                    tilligemed en anden om moralprincipet vil stå som modstykke til hin afhandling
                    om lyksalighed, og med den omfatte filosofien for menneskelivet. herved er
                    tillige den ene 
særdeles
 hensigt med disse fornyede
                    undersøgelser over ofte afhandlede genstande angivet; deres anden bestemmelse
                    er, at 
stå
 som forberedelser til sildigere undersøgelser over historiens
                    filosofi.
når vi nu end tilføie, at vi stundom ville henlede
                    opmærksomheden på udmærkede værker i de fag, hvortil tidsskriftet er bestemt, da
                    tro vi at have angivet dets indhold så nøiagtig, som det forud lader sig
                    gøre.
ordenligviis skulle fire hefter, hvert på omtrent 12 ark,
                    udkomme årlig, og leveres for 5 mark heftet. subskriptionen gælder for en
                    årgang. subskribentsamlere tilståes de sædvanlige fordele. planerne erholdes i
                    den gyldendalske boghandling og hos dens commissionairer i provindserne.
valkendorfs kollegium i februar
                    1810.
n.f.s. grundtvig. 

f.c. sibbern
.
subskribenternes navne og boepæl. trkp. skrp.
trykt hos 
christopher græbe
.

der bygger en fugl i dane-vang,
den haver ei pralende fjere;
men smeltende sød er fuglens sang,
og det er for hjertet langt mere;
thi sukker hvert hjerte på bøgenes øe:
lad fuglen ei døe!
den sidder som helst på bøg og ell,
hvor kvisten sig bøier mod jorden,
der sjunger den sødt i gry og kveld,
mens natten er skumring i norden,
thi sukker hvert hjerte på bøgenes øe:
lad fuglen ei døe!
nu tier i lund den fugl så kvær,
og mindes vel neppelig sangen,
nu hænger med neb den fugl så kiær,
og hopper urolig i vangen;
thi sukker hvert hjerte på bøgenes øe:
lad fuglen ei døe!
den leder om korn i ager-reen,
og søger i vipperne trøsten,
den hakker sig mat i muld og steen,
og længes så hardt efter høsten;
thi sukker hvert hjerte på bøgenes øe:
lad fuglen ei døe!
o, vogte dig vel, du fattig-fugl!
i renen gak aldrig til sæde!
i bøgenes ly er bedre skjul,
o, hviil, hvor du agter at kvæde!
forgiæves kun ellers vi sukke på øe:
lad fuglen ei døe!
her lusker i kveld en jæger vild,
hans tanker de ere fuldhule,
han sætter sit garn i renen snild,
og lokker de sjungende fugle;
thi sukker hvert hjerte på bøgenes øe:
lad fuglen ei døe!
der er ingen røst i verden til,
at han den jo kan efterabe,
thi mester han er i kogle-spil,
i toner af luften at skabe;
thi sukker hvert hjerte på bøgenes øe:
lad fuglen ei døe!
o, vogt dig for ham, du fugl så kiær!
og bliv fra de bølgende agre!
til nattergal-fangst er skytten nær,
med toner fuld sledske og fagre;
thi sukker hvert hjerte på bøgenes øe:
lad fuglen ei døe!
er kroen og tom, er vingen svag,
o, flye dog tilbage til skoven,
hvor nylig du sang: endnu i dag
der sidder en herre for oven,
han hører, når hjerterne sukke på øe:
lad fuglen ei døe!
er blevet for høi dig bøgen nu,
hvor ellers du lysted at bygge,
så sæt dig kun lavt i lund på hu,
i bøgenes blommede skygge;
for høit har til himlen ei sukket fra øe:
lad fuglen ei døe!
kiærminden så væn, i kjortel blå,
hvortil hun ei tråd haver spundet,
da hvisker i løn: de fugle små
har føde i skoven og fundet,
 og hjertet end sukker på bøgenes øe:
lad fuglen ei døe!
alt leerne klang fuldlydt i eng,
det blomsterne måtte undgiælde,
hver dyne så blød i fugle-seng
den måtte nu fjerene fælde;
men hjertet end sukker: på bøgenes øe
lad fuglen ei døe!
snart raser i vang den meie-reed,
så vipper og ax monne bæve,
på mangen en vei, som få kun veed,
da flygtige kierner omsvæve,
de regne da ned, hvor der sukkes på øe:
lad fuglen ei døe!
da fuglen, som før, på bøg og ell,
skal mellem kiærminderne sjunge,
og lytte skal dan, i gry og kveld,
til slaget af nattergal-tunge,
og sukke til himlen, fra bøgenes øe:
lad fuglen ei døe!!
n. f. s. grundtvig.

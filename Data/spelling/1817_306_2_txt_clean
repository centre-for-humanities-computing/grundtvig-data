så klare, så milde
som bølgerne trille
i belt og i sund,
og ømmelig favne
med bugter og havne,
vor mark og vor lund,
 når solen neddaler
i havfrue-skiød,
og himmelen maler
så gylden og rød;
så tonerne trille
i tiden på søe,
og slynge sig milde
om dannemænds øe,
og strømme så såre
i hjerterne ind,
som kvægende tåre
mon strømme på kind.
ja, piger og svende!
jeg måe det bekiende,
i kampen vel hård,
når blinkende sværde
mig klappe om hærde,
jeg stander og slåer,
men hører jeg sjunge
på bølgen den blå
med dannemarks tunge
de havfruer små,
da rører mig ånden
så dybt udi sind,
da synker mig hånden
 da vædes mig kind,
da må jeg begynde,
som havfruer små,
at svømme og nynne
på bølgen hin blå,
ja, kan jeg ei sjunge,
så nynner jeg dog
med tidernes tunge
på dannemænds sprog.
lad kæmper kun smile
og kalde mig blød!
jeg nynner dog: hvile!
hvor du dog er sød!
så sød, at al seier
ved dig kun opveier
den mødige kamp,
så hvem dig ei finder,
i kampen sig vinder
kun skygger og damp;
så hvem du ei kvæger
med kiærligheds bæger,
er levende død.
kun du giver helte
det himmelske belte
som frelser i nød,
hvis kraftige varme
 indgyder os mod
når fjenderne larme
og fordre vort blod.
o, tonende bølge
i dannemarks belt!
lad tit mig dig følge!
så vorder jeg helt.
lad barnlig mig svømme
på tonende strømme
til fædrenes land!
når hornet da gjalder,
når krigs-luren kalder,
jeg ståer som en mand,
men ståer midt i larmen
med barnet i barmen,
med bølgen i bryst,
når sværdet jeg svinger,
derinde det klinger:
kun hvile er lyst.
o brødrene-svende!
vi måe det bekiende
med sorgen for sand:
for sjelden vi følge
den tonende bølge
til fædrenes land.
o lad os hensmelte
 i bølgerne blå!
som dannebods helte
da skal vi opståe;
som bent skal vi bløde,
beseire vor død,
og bent skal vi møde
hvor hvilen er sød.
ja, hør hvor det klinger
på dannemarks belt,
om dødens betvinger
den kiærlige helt,
der såe danne-virke
i chor og i kirke,
og hørdes i ånden
med munden og hånden
om dannebod tale
der hun låe i dvale !
o lad os dog prise
den herre foroven,
som dannebods vise,
for volden og voven!
o lad os dog sande:
han signed vor vang
med bølgen i strande
og bølgende sang,
indhegnede marken
 med fjendernes grav,
lod øen som arken
sig løfte på hav,
lod voxe i vangen,
og dufte i sangen
som blomster i enge,
de kiærlige drenge;
og førde på tale,
og vakde i sang,
den gamle af dvale
såmangen en gang!
hør! det toner over vangen
giennem tiden som i sangen:
lukt med bølgen blå!
hjerte! luk dog op dit øre!
hør! og siig, kan du det høre
uden høit at slåe!
nei, o nei, du høit må banke,
thi som bølger, blå og blanke,
ved det ord af sanddru skjald,
ruller blodet i din hal.
tiden taler, vilst du høre,
hvi de ord så dybt dig røre,
strømme ind i dine sale,
røre dig endog i dvale!   
 bryst kan ei for bølger dæmme,
som i hjertet selv har hjemme,
og det bølge-ord med klang
af dit dybe væld udsprang,
ja, du selv er fra din vugge
lukt med bølgen blå,
og sit værn at udelukke,
det er at forgåe.
bølged blå og blanke sø
længer ei om danmarks øe,
den ei svømmed meer på havet,
men var udi svælg begravet;
kunde, hjerte, du dig dølge
for den blå kærminde-bølge,
ei du svam på tidens hav,
afgrund-svælget var din grav.
alt som strandens dybe vove
værnede om danmarks skove,
værned tidens bølge-hær
om det danske folkefærd,
værnede kærminde-voven
om det danske hjerte-kammer,
om den lille fugl i skoven
og de gamle bøge-stammer.
skade kun for vakkre have
ledet tit gik slemt af lave;
 hvor, etsteds ved landets ender,
som i verden, så i ånden,
daner grændse nær til vender,
der var fare stor for hånden,
holster, vagrer, lyneborger
voldte daner mange sorger,
farlig var den tydske flod,
kosted meget dane-blod,
blod ei blot som måtte flyde
for den tro, den kære jyde,
men som tabde meer end farven
i lind-ormens edderflod,
mistede kærminde-arven:
sjælen i det danske blod.
gamle thyras danne-virke
hist ved slie og her i kirke
mangen tørning fast og boldt
har i tidens løb udholdt,
herlig stod det sig i striden,
men ak! det forfaldt med tiden!
hjertet sig i synder vendte
bort fra bølgen blå,
prøvede, skiøndt knap det nænte
bølgen at forsmåe,
på det tørre sit at have
ak! i muld sig at begrave.
venner, der er nød på færde,
lad os reise faldne giærde!
takke gud for bølge-mure
om de danske fruer-bure,
hegne der, hvor faren truer
høit med vold og kiække buer,
hegne mod lind-ormens rige,
mod det onde blod tillige,
mod os selv, såvidt os lyster
dåreflugt fra danske kyster,
dåreflugt fra sikkre tønder
ud til vovespil i synder,
vovespil som ødelægger
hvad vi vandt på danske snekker,
medens bølgen meer ei værger
hvad der frækt dens gunst forsmåer,
men med brusen marken hærger,
sammen om vort hoved slåer!
løser op de lette gåder!
giemmer og de dunkle vel!
hegner så i alle måder
som sig bør, til markens held!
ja det har jeg høit at melde:
hvo for dannemand vil giælde
giøre flux og flink sit bedste
marken at befæste!
tunge er de minde-stene,
som opreises må på kant,
lidt kun årker hver allene
seer ei heller alt så grandt,
mange snore, stærke strænge,
mange hænder, store tag;
danmark, deiligst vang og vænge
vel fortjener lidt umag.
fåer vi ledet ret i lave,
lader fjenden det vel ståe,
da er dans kiærminde-have
lukt med bølgen blå;
thi kun bølgen avler helte
som kan slige stene vælte,
vælte og på kant dem reise,
så de kan som tårne kneise,
kneise over muld i skye,
skiænke marken luun og lye.
dannemark vi da kan ligne
ved en hegnet kirkevang,
nådig vil den gud velsigne,
mindes mild dens trang;
voxe skal som græs i enge
vevre, vakkre danske drenge,
som om dannebod end tale,
når hun er i dvale,
  som med sang af dødens dvale
vække hende op på ny,
til hun kan i konge-sale
hvile evig over skye.

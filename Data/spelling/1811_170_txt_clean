som dreng modtoges jeg af dig engang
hel venlig i de længst henrundne dage,
da nynnede jeg på en takkesang
hvoraf kun mindet jeg har nu tilbage.
 jeg glemte den på ungdoms dårefærd,
ak da såmeget mig gik reent af minde,
men her og tit den id er manden kær
som drengen svag, men kæk har havt isinde.
så tag min tak, du gæve præstemand!
ei just fordi du venlig tog mod drengen,
det rører hjertet, men ei harpestrængen,
nei, tak, fordi du ærlig har holdt stand
i kristendommens tunge prøvedage,
til tiden ved guds forsyn kom tilbage,
da pallas dog ei længer ruger ud
af hvert et æg en usel, selvklog dåre,
men også mænd, som knæle vil for gud,
og under korset fælde angerståre!
modtag den hilsen jeg af hjertens grund
dig venlig sender over belt og sund!
du var alt mand, da jeg var dreng i alder,
men dog i kristo jeg dig broder kalder.
o, lystelig det klinger mig i øre,
når stundum, ak kun sjelden, jeg kan høre
en røst i ørken mellem farisæ'r
 om riget, som igen er kommet nær,
en røst, som sanddru, uden sky forkynder
det offerlam, som bar al verdens synder.
jeg fulgte dig, o bechman, nys med glæde
i kirken ind på vågne drømmegang,
og gennem dig jeg hørde kingo kvæde
såmangen glemt, men sanddru fastesang,
de samme toner, som til fryd og smerte
mig klinge tit i harpe som i hjerte,
ja, det er sandt, at jesus kendes ei
fordi den usle stolthed siger nei,
og medens dårer høit på lyset skrige,
alt mere mørket skjuler jorderige.
det og er sandt, at selv de bedste hinke,
at de fra altret os til høien vinke,
at røgelsen i deres offerskål
de tænde vil for jehovah og bål;
det end er sandt, at satan haver spundet,
de reb, der sig om lysestagen sno,
men styrte den har han endnu ei kundet,
du på hans ord ei må den løgner tro,
han lo så fælt af dybe helvedstrube,
som alt han havde lyset i sin grube,
 så lo han fordum, da med klageskrig
de fromme stirrede på jesu lig;
men ret som da hans latter flux blev endt,
ja blev til skrig og hylen heel omvendt,
så skal engang endnu det atter gå,
og lyset skal den fule lade stå,
det lyse skal for alle dem som våge,
når stormen har adsplittetadsplillettet nattens tåge.
korsfæstet har man frelseren på ny,
og ei som josef, men med støi og ry
på skrømt hans lig bevist den sidste hæder,
indsvøbt det vel i fine jordeklæder,
og med moral det balsameret så,
at som en mumie det kan bestå,
til himlen røres og basunen skralder,
indtil han selv det af sin grav opkalder.
en grav, hvori slet ingen hviled før
man til det samme haver pænt udhugget;
man smeddet har af stål og jern en dør,
med hundred låse den ret fast tillukket,
ei til pilatusser de dennegang
og ei til vægtere har nogen trang,
til sådant trængde ikkun jødepræster,
 da for disiplene de havde frygt,
nu for disiplene kan jesus hvile trygt,
thi de har selv korsfæstet deres mester,
dog, himlens magter er kanske så stærke,
at ei disiplene de har behov,
og er det så, da skal de snarlig mærke,
han ei blev stjålen medens vagten sov.
nu er det dimmelugens sidste nat
og morgenrøden vil fremskinne brat,
mig tykkes alt i ånden jeg fornemmer
en jubellyd fra millioner stemmer:
o salig påskedag!
nu har vi vundet sag,
langfredags bittre minde,
må nu så sødt hensvinde;
thi jesus vandt med ære,
hans navn velsignet være.
jeg seer det grant, du mener ikke så,
du seer herolden alt med septret stå,
du skyen seer sig over tronen hvælve,
som spotterne skal se, og tro og skælve;
vi lige let kan begge skue feil,
vi skue begge i et dunkelt speil,
 men visselig kan end på mangen måde
til kristi pris sigslg løse tidens gåde.
o hør engang, hvordan i norrigs fjelde
hel sære røster røre sig med vælde,
hvo veed om ei i norden dennegang
udbryde skal hin store påskesang!
se hvor de sysle hist bag hav i vest!
hvad om de renses til en påskefest!
i morgen skal vi på det høie stade
os føle og os te så hierteglade,
når kristi fjende vi se død nedfalde,
og høre gud sin søn hel brat hjemkalde
da han, som barnet efter livet stod
er druknet rædsomt i uskyldigt blod.
o store sandsagn, når vi dig forstå
af dig vi kan om kristi kirke spå
når en herodes sig mod gud opreiser,
som spotter, grubler eller tyrkekeiser,
og sværger i sin blinde helvedharme,
at dræbe jesus i hans moders arme,
da haver gud en pleiefader alt
i viisdom til sin hellige udvalgt;
med moderen og hendes spæde søn
 til vilden ørk han flygter udi løn,
herodes farver sværdeodden rød
med blod af spæde udi moderskød,
men guddomsbarnet han dog aldrig rammer,
maria tryg i ørken det opammer.
hel sørgelig og mørk en tid henskrider,
ja eengang må vel og henskride tider,
da må herodes på sin trone grue
og alt det blod, han rasende udgød,
ham piner, brænder som en helvedglød,
ja vælter sig i årerne som lue
til den nedhvirvler ham i dybe sø,
hvor ild ei slukkes, ormen ei kan dø.
da engelen for josef står så fage
og råber jublende: kom kun tilbage!
thi han som barnet efter livet stod,
er brændt og druknet i uskyldigt blod.
og fra europa flygter jesus vist
og fløtter med sig bort sin lysestage,
men ei med vold og ei med al sin list
kan satan lysene fra altret tage;
end ståer det der, det vakkre lysepar,
og brænder herligt med sin klare lue,
 med sværd og støv og vand i fulde kar
afmægtige dem mørkets dværge true,
kan dem ei slukke og ei overvinde;
thi når den sidste flok i kirkekor
forlader feig det høie alterbord; —
med stagerne de lys da brat forsvinde,
og det som hoben træder på med hån,
er kun et blændværk af den fule ånd.
ei lysene, men vi er stædt i fare,
o ve os! om ei kækt vi dem forsvare,
o ve da os! vi ere jordens salt,
og rådne vi, ved os da rådner alt.
og spørger jesus: hvor kan i dog sove,
nu tiden er en mandig dyst at vove?
op brødre! op af søvn til bøn og kamp
mod sværd og ild og vand og støv og damp;
vi kæmpe skal, når også hult vi sukke,
for åndens sværd må alle fjender bukke,
hvi stå, som kvinder, vi i ledig sorg,
og lader fjenden herrens odel hærge?
er længer ei vor gud så fast en borg?
er han ei vort, som luthers, skjold og værge!
 kan vi ei gå en luthers kæmpegang:
og sjunge trøstelig hans kæmpesang!
“var verden end af djævle fuld
kun lidt det vilde sige,
sålænge gud er tro og huld,
vi ei et stråbred vige;
vi veed det så godt,
den mørkhedens drot,
hvorhoor trodsig han står,
kun lidt han formåer,
et ord — og han må falde.
det ord de nok skal lade stå,
og ingen tak dog have,
gid altid vi kun sjunge må
ved åndens nådegave:
vor ære og viv,
vort gods og vort liv,
lad tage dem frit!
det nytter demden kun lidt,
og riget vi beholde.”
se, det er tingen, alt i gud vi mægte,
når vi os selv kan lære at fornægte,
vi veed, at i den gamle kristenold,
apostler og martyrerne det kunde,
de følde dybt, at død er syndens sold,
og døde kækt, for ei at gåe tilgrunde;
men ørnen faldt fra kapitolets top,
og korset fløi med konstantin derop,
ja julian i sandhed det befandt,
at naziræeren ham overvandt.
hvad, er da vel den konst så ny og stor,
at myrde jesus med hans egne ord,
har skolastikerne den samme konst ei drevet?
lidt finere den sagtens nu er blevet,
men luthers sværd kan også slibes op,
da skal vi se en blegnen og en blinken,
en lønlig fnysen og en synlig hinken.
af museslægten er den hele trop,
som mus de gnave både stort og småt,
selv kongesmykket er dem ei for godt,
hvor er det bånd og hvor de buestrænge,
som ei må briste, når de gnaves længe?
mens katten sover, gåer det grumme rart,
 men når han vågner — og han vågner snart,
da gælder det om musene kan spænde
den bue som så flink de kunde skænde;
da gælder det om der er huller nok
og om de rumme kan den hele flok,
mon kækkere den museflok er vorden,
fordi ei længer vatikanets torden
dem kalder sine elskelige børn,
fordi den gamle barske romerørn
ei længer nu som fordum er tilrede,
for sine vinger over dem at brede,
for skarpe klo i hver en kat at slå?
dog, tys, hvo veed hvad der i tiden gærer,
hvad allerede den ved brystet nærer,
måskee er dyrets time kommen nær,
da tier spot, da stige hule sukke,
der kommer hede med det søndevær,
når jorden da mon under foden brænde,
når tungen klæber sig ved ganen fast,
da kom o herre! kom med kraft og hast!
bevar os tro indtil vor sidste ende!
her ender sig vor korte vennetvist,
som sært må klinge i vanhelligt øre,
o bechman! begge vi det tro så vist,
at først når himlens kræfter sig mon røre,
frembryde skal den sande morgenrøde,
og kristus heel opstander fra de døde.
når han indgange vil i brudesal,
ved dybe midnat eller hanegal,
det veed vi ei, det bør os ei at vide,
men det vi veed, at vi med ham skal lide,
om vi med ham vil dele tronens glands,
om vi af ham vil tage ærens krands.
n. f. s. grundtvig.

den lille folkelige høiskole på marielyst, som ved gode venners opoffrelser er blevet til, som efter deres villie skulde bære mit navn, og som, ved vennernes og det offenliges gavmilde understøttelse, alt giennem tre vintre har været i virksomhed, den skal nu, til efteråret, om gud vil, fortsætte virksomheden under ledelse af nye mænd, nemlig hr. grove (candidat i theologien), hr. rosendal (seminarist) og, hvad den uundværlige folkesang angåer, af hr. berthelsen (candidat i theologien).
ved denne leilighed kan mine venner kræve og måe mine landsmænd vente, at jeg uforbeholden udtaler mig både om skolens prøvetid og om dens fremtid.
om prøvetiden kan jeg imidlertid kun sige, at den har svaret til min forventning, som var og er, at enhver levende bestræbelse for at meddele ungdommen en folkelig dannelse vil og må lykkes, i samme grad, som virkningen er kraftig og ungdommen opvakt, og jeg er vis på, at begyndelsen i alle måder har været meget heldig.
i henseende til fremtiden kan der jo kun være tale om håb, og jeg håber virkelig, at når vi giør vort bedste i folkelig retning, da vil det år for år almindeligere erkiendes, at ligesom folkelig dannelse, efter sagens vilkår, er den eneste, der kan være almindelig, således er den også i vore dage det store savn allevegne og den største velsignelse, der kan times samfundet.
at nemlig alt, hvad der ikke skal være sørgelig forgiørelse, men sand menneskelig dannelse, må søges for livets skyld og til livets tarv; at menneske-livet og borger-livet på ethvert sted har sin rod i folke-livet; at et folkeliv i skolemester-stil er det naragtigste, man kan tænke sig, og at det kun er boghandlere, bogbindere og bogorme, der kan leve af bøger; men at derimod ethvert folk, som herefter vil leve og see gode dage, snart må blive sig sig selv, sin ånd og sit hjerte, sine rette enemærker og sine naturlige grændser, både de indvendige og de udvendige, bevidst, for at folket kan benytte hvad det har, enes om at forsvare det, og vogte sig for at overskride sine grændser; dette har vist nok længe, især i danmark, været ubekiendte eller miskiendte sandheder; men i dette folkelighedens århundrede vil dog vist danmark snart holde op at være det eneste land, hvor disse indlysende sandheder kan høirøstet modsiges, uden på stemmens bekostning.
på disse urokkelige sandheder hviler imidlertid den folkelige høiskole, som jeg tidlig gav tegning til, men kunde først silde, og til min medvirkning hardtad for silde, prøve på at reise, fordi mine landsmænd troede de fremmede bedre end sig selv, og lod sig længe indbilde, at en dansk høiskole, for rigets og folkets  og modersmålets mageløse usselheds skyld, var en umuelighed.
det er nemlig en uundgåelig følge-slutning, at når en folkelig høiskole skal svare til sit navn, da må den være folkelig, altså i danmark dansk, og stile langt høiere med landets voxne ungdom, end der, uden grov misregning, kan stiles med børnene, og man må forsåvidt udelukkende sysselsætte ungdommen med hvad der er, eller kan dog være og må ønskes fælles for hele folket, så der ikke dvæles ved noget for en vis stand og stilling særeget, uden forsåvidt det betragtes i forbindelsen indbyrdes, ikke ved noget fremmed, uden forsåvidt som det behøves til oplysning om vort eget, og fremfor alt ikke ved noget fiendligt, uden forsåvidt det måtte afværges.
ligesom derfor modersmålet udelukkende må herske på den folkelige høiskole, således må også hele oplysningen på modersmålet med afgiort forkiærlighed dreie sig om modersmålet, folket og fædernelandet, og endelig må øiemedet, som er folkelivets vækkelse, næring og uddannelse, aldrig glemmes over midlerne, som jo kun er noget værd, når de fremme hensigten.
jeg må derfor ved denne leilighed sige det reent ud, at sålænge man ikke åbent tør vedkjende sig og for alvor følge denne grundlov for enhver folkelig høiskole, men halter mere eller mindre mellem ret og vrangt, levende og dødt, eiendommeligt og vildfremmed, da vil man i folkelig retning kun udrette meget lidt, og aldrig overvinde den modbydelighed for alt, hvad der kaldes “skole”, som ikke uden årsag er dybt indgroet hos størstedelen af den danske ungdom, og deriblandt netop hos den hjerteligste deel, hos hvem folkelig oplysning og dannelse vilde bære de skjønneste frugter.
såvidt det ståer til mig, skal derfor min lille høiskole åbent vise sig ligeså eensidig som alsidig dansk, 
og stræbe at rense sig fra alt det skolestøv, som falder for brystet, og vogte sig for alle de skoleretter, som piner livet ud af sjælen, og jeg er ganske vis på, at det vil hue den danske ungdom meget bedre i al mag at bestige et lille dansk bjerg, hvorfra den kan oversee “deiligst vang og vænge” og sig selv lyslevende midt deri, og kan see ud over “bølgen blå”, som både åbner og lukker for os, meget bedre, end at smides midt ud i verdens-havet, for at vise, om den kan svømme hjem og finde den lille tue, som kaldes danmark, og beholde lyst til at bygge og boe og gjøre sit bedste på den. såvist som lysten driver værket, vil det første også lykkes langt bedre end det sidste, og at gamle danmark og alt hvad dansk er, vil have bedst deraf, det giver fornuften, så vist, som vi alle og hver især, finder os langt anderledes vel tjent med dem, der elsker os, hjelper os gjerne tilrette og bærer over med os, end med dem, der finder os, i sammenligning med alle de store og fornemme, knap værd at ændse, så at, når man dog til dagligdags skal leve med os, bliver det kun tåleligt ved at see os over hovedet, hundse os og hegle på os fra morgen til aften, som de såkaldte oplyste og dannede folk kun altfor meget og alt for længe har gjort med det stakkels lille danmarks rige og med det stakkels dumme danske folk og med det til den høiere dannelse (siger man) reent uduelige danske modersmål!
n. f. s. grundtvig.

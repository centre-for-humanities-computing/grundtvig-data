endelig er det da lykkedes mig, i fordanskningen af nordens old-krøniker, at fuldføre et værk, jeg neppe skulde vovet at lægge hånd på, hvis jeg kunde forudseet, hvad det vilde koste mig, og hvor foranderlige meningerne om det vilde være! langt er det imidlertid fra, jeg noget øieblik kan angre anvendelsen af mine bedste år, på et arbeide, der, efter min fulde og faste overbeviisning, var en giæld til fædrene-landet, jeg, som ret egenlig skylder fædrenes kvad og bedrift hvad liv og lyst jeg fandt i ånden, fremfor andre burde stræbe at betale; på et arbeide, hvorom jeg, trods al dets ufuldkommenhed, har det levende håb, at det, når jeg er samlet til mine fædre, endnu enstund skal virke til oplivelse af velsignede minder, og til understyttelse af vort livsalige modersmål, i dets bestandige forsvars-kamp mod fiendtlige indbrud. med denne overbeviisning og med dette håb overantvorder jeg rolig et værk, jeg aldrig ansåe for en æres-sag, men for en kiærligheds-gierning, til fæderne-landet; min eneste frygt: at den bidende kulde og de skiæve domme skulde røve mig mod og munterhed til at fuldende, er nu, gud skee lov! beskiæmmet, min harme, som i den havde om ikke sin eneste, så dog sin eneste gyldige grund, er med det samme omtrent forsvundet, og jeg føler da intet kald til at trættes med dem, der  mene, min ivrige bestræbelse for at føre en mere folkelig, jævn og livlig stiil end ellers, er aldeles mislykkedes. unyttig måtte vel en sådan trætte også kaldes, da de egenlig retvise dommere i denne sag ere stumme personer: måe søges deels i borge-stuen, deels i gang-vognen, og deels i fremtiden; thi at de skribenter, som have kåret den stiil, de elskede, støde sig over en vidt afvigende, er ligeså naturligt, som at jeg igien støder mig over deres, uden at det derfor på nogen af siderne afgjør det mindste; de, som ingen mening har om stilen, men kun følelse af hvad der huger dem bedst, og de, som fra barndommen af have været vant til krønike-stilen, som til hver anden, kun de kan dømme upartisk: hine efter skjøn, og disse efter granskning. jeg skulde derfor slet ikke have rørt ved denne stræng, dersom jeg ikke, fra flere sider, havde hørt, at spørgsmålet om stilens godhed mangensteds er givet en ligeså unaturlig som ubillig vigtighed, som om værkets bekvemhed til folke-læsning beroede derpå; men under slige omstændigheder føler jeg, det er min pligt, at vise, man, i det mindste deri, tager mærkelig feil. vist nok må nemlig stilen, hvor talen er om folke-læsning, tages vel i betragtning, men dog kun såvidt som det høiere hensyn på indholden tillader; thi det var dog vel en høist uforsvarlig kræsenhed, for stilens skyld, at vrage en nyttig bog, sålænge man ei kan  sætte en anden isteden, der bedre udtrykker det samme indhold. kun da var det ret, for stilens skyld, ubetinget at bryde staven over værket, når indholden derved var blevet aldeles død og uforståelig for menig-mand, men at det skulde være tilfældet med krønikerne, vil dog neppe nogen påståe, især, da det allerede lader sig på det bestemteste gjendrive af erfaring. meget mere tør jeg påståe, at ingen, som ved skrifter på modersmålet har erhvervet sig en stemme, skal kunne nægte, at krønikerne er i det mindste ligeså forståelige og livlige for menig-mand, som nogen af de bøger, man ellers byder dem, og skulde man da, desuagtet, før man kan sætte bedre isteden, have ret til at vrage dem, måtte det åbenbar være på grund, ei af stilen, men af indholden.
her burde jeg måskee standse; thi det er hardtad usømmeligt at skifte ord med dem, der, for indholdens skyld, vilde vrage de ypperste folke-bøger om oldefædres tanker og bedrifter, norden, og vel, udenfor palæstina, hele verden har at opvise; det må vel og synes unyttigt at tale derom, da deeltagelse i fædrenes skæbne, sålidt som fædernelands-kiærlighed, hvor den fattes, lader sig med ord indympe. er det imidlertid vist, at et godt ord finder altid, om ikke hos alle, så dog hos nogle, et godt sted, da er det også et ord i tide, som minder om, hvor usle alle de indvendinger ere, som kan giøres imod nordens krøniker, når hensigten ei er at rette og forbedre, men at landsforvise dem, og på landsforviisning er det i sandhed myntet, når man siger, at saxos æventyr og, jeg veed ikke hvad af snorro, gjør nordens oldkrøniker uskikkede til at være folke-bøger; thi når disse bøger ei måe vandre og leve blandt folket, da er de landsforviste, da har de intet hjem på jorden, men tumles kun om imellem hænder og hylder i den vide læse-verden. see, derfor må jeg her, for folkets øren, i fædrenes og i børnenes navn, adspørge eder, i sprænglærde, selvkloge folk, som misunde vore gamle krøniker det stille, beskedne liv i fødelandet,  de lyste at føre: hvad er deres brøde? er det den, at de trohjertig melde ei blot hvad der tildrog sig for alles øine i folkenes manddoms-år, men også hvad sagn der gik i norden om sære hændelser og stor bedrift i den tidlige ungdom, er det en brøde, fordi de sagn, hvad de nødvendig måe, som oftest klinge æventyrlig, og ei sjelden fremstille barne-drømme som helte-gierninger, fortælle som skeet hvad barnet kun drømde, i fjeder-ham og kæmpe-rustning, at have seet og gjort? er det en brøde, som fortjener landsforviisning, hvorledes kan i da berømme dem, der indførde sådant æventyrligt kram fra fremmede lande, ja vel endog selv indprænte sligt med flid i dem, der ret skal vorde kloge, ædruelige, fordomsfrie; eller ere måskee æventyrene hos herodot og livius, for ei engang at tale om den forgudede homer og tilbedte virgil, ere de måskee bedre, fordi de stamme fra ægypten og babylon, fra grækenland og rom? eller, er det måskee krønikernes skyld, at vi endnu er ikke kommet videre med saxo og snorro i oplysning om oldtidens sande vilkår, at vi, hardtad ligesålidt som de, formåe at skille avnerne fra kornet, at sige med bestemthed: det er drøm, og det er dåd, og da at fremstille hvert for sig, for hvad det er eller har at betyde? eller, da nu dette åbenbar er enten skæbnens eller vores skyld, er det da ret, at krønikerne, og, hvad dermed følger, at folket og at landet skal undgiælde. veed i nogen bog at nævne, som giver os et ligeså fuldstændigt og levende, men tillige et klarere og troere billede af nordens oldtid, end de krøniker, jeg nys fordanskede, da har jeg spildt min tid og min flid som en dåre, og må tåle, at i spotte mig og mit værk; men måe i forstumme ved det spørgsmål, da skal i enten indrømme, at det er ønskeligt, de gamle krøniker, til de afløses af bedre, må gåe med held fra hånd til hånd, fra mund til mund i norden, eller også i skal bevise, at det er ligegyldigt, om et folk er begeistret for sit fæderne-land eller ikke. kan i bevise det, da er i mine mestere, ja, ei blot mine, men alle de folkefærds, som har i dåd og skrift efter ladt sig uforgjængelige mindes-mærker; thi det var deres faste troe, at endog sløve sværd skiær kiød som klæde, men at selv de hvasseste egge lægge sig for folke-ånd. dog, måskee var det et spring jeg gjorde, måskee kan et folk begeistres uden at kiende og elske sin helte-tid, uden at gløde ved mindet af de store mænd og bedrifter, der lyslevende i folke-sagn have fra arilds-tid svævet over landet, ja tindre som sande folke-stjerner i oldtids dunkelhed, lige lysende og lige virkelige, skiøndt ingen kan anvise dem deres indhegnede plads, udmåle dem og deres afstand: desuagtet lige lysende og lige virkelige, og just derfor uendelig giennemgribende virksomme på det hele folk til alle tider; thi hine helte med deres gierninger udgiøre åbenbar et arve-gods, som trodser skifte-retten, som eies kun i fællesskab, som ingen udelukkende, men alle i forening kan tilegne sig, af hvilket den med rette nyder mest, som mest kan gribe, alt efter den gamle nordiske lov i åndens rige: hver nyde, som han nemmer, da ingen skeer uskiel! måskee, siger jeg, kan et folk begeistres af andet: beåndes til at betragte sig som en udelelig heelhed, til med mod og kraft at bestride alt, hvad der vil skille ad hvad gud i det har sammenføiet, til i kiærligt fællesskab at sætte alt på børnene: intet offer kalde for stort, når det giælder om folke-livets redning og kraftige fortsættelse? nei, man sige hvad man vil, beruses kan et folk af mangehånde ting, og tee sig i vildskab med en forbausende styrke, men det er kun bærsærke-gang: en feber-drøm om kraft og helte-mod, som snart forsvinder, og efterlader indvortes som udvortes kun spor af ødelæggelse; begeistres kan kun et folk på nye, når der i dets historie svæver en helte-ånd over fæderne-landet, og det da, i kiærlighed til dens bedrifter, gribes igien og besjæles af den. og hvem tør nu vel nægte, at sådanne helte-ånder, i de gamle krøniker, i sagn og viser, svæve over norden, ja at en eiendommelig helte-ånd svæver over danmark, ret øiensynlig i hine mageløse, kun af misforstand foragtede, ved saxo bevarede folke-sagn: eiendommelig, så sandt som det til alle tider var høimodige dannemænd,  som få, medfødt, kun med liv og lyst at kæmpe for det kiæreste: for fæste-mø og lande-fred, for fædre-navn og moders-mål! hvem veed det ei, hvi konge-dåden griber hele folket mest, når den er i dets ånd, som fjerde christians, at det er, fordi enhver med lige ret kan kalde kongen sin; og intet under da, at oldtids helte, som aldeles tabe sig i folket, og ståe som patriarker for os alle, finde mest deeltagelse. er det oplysning, at vorde blind for ting, så soleklare? er det viisdom, at mene, de gamle danske helte bleve meer uskikkede til at svæve for os, til at virke på os som sådanne folke-patriarker, fordi de ret øiensynlig dannedes dertil, snart ved sammensmeltning af flere enkeltes bedrift, og snart ved en poetisk udfyldning, som afbilder hele folke-livet? er det da en dom, som hviler over norden, at det skal have opskudt og opelsket det herligste, det ædelste, som er opkommet i menneske-hjertet, men være blind derfor: at vi skal eie en mythologie, som universalhistorisk omfatter og afbilder helte-livet i hele menneske-slægten, og en old-historie, der mythisk udfolder dette liv i nordisk kæmpe-dåd; at vi skal eie disse mageløse dannefæ, og ikke vide det, men heller begrave dem under bunken af åndløse tiders kritiske feie-skarn, indtil endelig en avindsmand fåer øie på de vætte-lys, som brænde over skatten, opgraver den ved natte-tid, misbruger den til sorte konster, og beviser triumpherende, at vi, som vidste ei at skiønne på vor rigdom, måe have stjålet den fra ham! ja, det er dommen, som hviler over os, hvis vi selvkloge foragte, kolde forskyde de gamle sagamænd, istedenfor at lytte selv til deres tale, og bede folket lytte med, så vi atter kan vorde fortroelige med dem, og efterhånden lære bedre at udtyde, samle og forklare hvad vi høre. det slog mig, derfor greeb jeg pennen, derfor råbde jeg om hjelp, og nu, da det, ved en dåd i fællesskab, er i det mindste blevet mueligt, at norden kan vågne og virke på nye i fædrenes ånd, nu takker jeg, i fædrene-landets navn, høitidelig enhver, fra kongen og hans frænde til den ringeste på strå, som har villig hjulpet til;  men beder og besværger tillige enhver, som veed, eller ahner dog hvad det giælder, at virke fremdeles, og ei hvile, før det er kommet menig-mand for øren, hvad vi har kjøbt til dem. lad os ei spørge, hvad det nytter, thi derpå, veed vi, kun fremtid kan svare, men lad os giøre hvad vi kan, i håb, at håbet ei beskiæmmes! ilde havde vi jo dog, i sandhed, stædt vor skiærv, om det blev mest til møl, vi lode nordens minder prænte; og hvem et ord fra mine læber nogensinde greeb, troe dog kun aldrig, om han end synes så, at ordet i de bøger, hvor jeg overvandt mig selv, skulde ånde mindre kraft, end det jeg ellers fører! prøver det på børn, livlige, letnemme, og det skal vist kiendes på deres manddom, hvis ord det var, som lyder så:  vorder små, at i kan voxe! mit dertil, så lidet og så meget, som jeg med ivrig anstrængelse mægtede, har jeg nu gjort, og kun øiebliklig skal det forurolige mig, om det måtte synes forgiæves; thi jeg gjorde dog min skyldighed, og jeg veed, hver tyer på, hvad han er kommen af, så, har jeg frænder, fåer jeg bistand, har jeg ingen, lad da kun tiden vise, om det er så stor en ære, ei at have fælles fædre med mig! rolig sætter jeg mig hen, med danner-kongens understøttelse, at samle og forbinde det mærkværdige man veed om danmark, efter saxos dage, og mit inderlige ønske er, at samme ånd, som oplivede og besjælede mig da jeg fordanskede de gamle krøniker, må hvile over mig, medens jeg prøver på, hvad sagtens ei er let, da det er ei engang forsøgt af nogen, at fortælle levende og folkeligt, hvad hele folket burde vide at fortælle deres børn om vore nærmere fædre. det er mit inderlige ønske, og begyndelsen indskyder mig det håb, at det skal lykkes: at det skal lykkes mig, her som hist, når det største griber mig, da at dæmpe begeistringen, og lade den, dæmpet, udbrede sig over det hele; at opløse det sprog, hvori jeg taler helst om de forrige dage, og skjule dets kierne i de enfoldigste ord, som umyndige fatte. det, føler jeg, det, kan jeg forståe, er folke-livets tarv, og, om da al verden vilde spotte dermed, så måtte jeg dog giøre det, giøre det, som dannemand, med  glæde, om end den pusling, der leger på mit gulv, skulde være, som gud forbyde, det eneste barn jeg tjende. sikkerlig vil efterslægten, med anderledes ret, end de der nu forarges ved krønike-stilen, finde, den er alt for lidet dansk, men den vil også bedre vide, hvad der hører til at oplive døende tungemål, og glæde sig ved, at krøniken dog, nu som før, er dansk i ånd og sandhed!
n. f. s. grundtvig.

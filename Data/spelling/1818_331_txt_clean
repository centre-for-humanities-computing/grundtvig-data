krieg oder frieden! noch liegenllegen die loose                  
                  dunkel verhüllt in der zukunft schoose!                  
                  doch es wird sich noch eh wir uns trennen entscheiden.
die braut von messina.
sålænge tylvten stod ene i literaturen, stod, som hvad den historisk er: en sammensætning af et par begyndende forfattere, og endeel, i literaturen hidtil ganske ubekiendte, studenter, da var det hele i mine øine noget, der skulde behandles som en blot literair politie-sag. når blot een forfatter, som kunde hjemle sig stemme-ret, erklærede sig ubetinget mod tylvtens opførsel, da blev det den fornærmede forfatters sag, videre at tugte den, til den gav kiøb, og kun i det tilfælde, at han enten ikke vilde, eller at tylvten vedblev at trodse, kun da var det de øvrige forfatteres pligt at bruge det tvangs-middel, der er i deres hånd: erklære tylvten for udelukt af den historisk-danske literatur til den gjorde bod. det eneste, som gav denne politie-sag en større vigtighed, var den ikke ugrundede formodning, at endeel ældre videnskabs-mænd, og deriblandt endog, hvad der måtte  synes utroeligt, nogle navnkundige forfattere, gave tylvten medhold, og satte den derved i stand til at trodse selv den retfærdigste dom. de occultis non judicat ecclesia, men i skolen, såvelsom i staten, og i fri-skolen ɔ: literaturen, såvelsom i bånd-skolen, må man, uden derfor at overile sig, eller ved hårene fremdrage, hvad der holder sig skjult, efter sin kundskab, tage de nødvendige forholds-regler. dette har jeg, for min part, gjort, ved i dannevirke at underkaste de sagen nærmest vedkommende literaire spørgsmål en foreløbig drøftning; ved en historisk udsigt over den danske literaturs giæring i det nittende århundrede, vilde jeg stræbt at bringe et giennemskinnende lys ind i sagen, og derpå, rygtende min dont, ladet sagen dermed beroe, uden at bryde mig om alt, hvad tylvten, eller penne uden navn, som måtte regnes for tylvtens, sagde, enten om sagen eller om mig; thi sagen ansåe jeg for klar nok, og kan de skrifter, som bære mit navn ei forsvare det, da kan jeg det naturligviis ikke heller, uden ved nye og bedre skrifter.
men, der er imidlertid forefaldet noget, som giver sagen et andet og alvorligere udseende. dertil regner jeg ikke, at der er udkommet nogle trykte blade, som kalde sig: giendrivelse af baggesens angreb på sproget i den ham tilsendte latinske udfordring, tilligemed en endelig erklæring til publicum. fra de tolv, thi sligt giver kun sagen et mere latterligt udseende. “de tolv” er nemlig, såvidt jeg veed, langtfra at være noget lovgyldigt forfatter-navn, end ikke noget kiendings-navn man kan tilegne sig, uden først at tage det fra christi apostler; og da nu ovenikiøbet disse blade, istedenfor at prøve på et forsvar for tylvtens udfordring, hvorom det ene giælder, kun beskiæftige sig med at forsvare de latinske ord og talemåder i den, samt til slutning at fortælle publicum: at udfordringen udsprang af en overvættes moralsk følelse, som man nu må søge tylvten for at finde; så bør man helst antage, at det er en spotte-fugl, der har skrevet de blade, for at giøre nar ad tylvten, og det vil jeg, for tylvtens skyld, antage, til jeg seer den med alle tolv navnes underskrift vedkiende sig dette, som alvor betragtet,  i mine øine mageløs uforskammede drenge-stykke. at nu en anonymus har taget det for gode vahre, og forsikkret, at disse blade, skal, ved hans hjelp, for eftertiden blive et hæderligt vidnesbyrd om dannelse og retsindighed blandt adskillige af vort universitets håbefulde medborgere, det vilde, i sig selv kun give tingen et endnu mere latterligt udseende, thi enten må tylvtens anonyme forsvarer ansees for en af tylvten selv, eller, hvis omstændighederne ei tillade det, bør man antage den anonyme anpriisning af et anonymt, som det synes, ironisk forsvar for tylvten, for en overbydende ironie. det sidste antog jeg, for literatur-tidendens skyld, gierne, men da samme blads redacteur er en bekiendt alvorlig og agtværdig videnskabs-mand, så kan ingen alvors-mand længer behandle sagen som spas, eller som en blot politie-sag; den fåer med eet et såre alvorligt udseende, og skal fra nu af derefter behandles. sålænge den anonyme tylvt-priser ikke offenlig nævner sig ved navn, da holder jeg mig til bladets redacteur, som har et navn, og har i sit blad ladet tylvtens banner reise: et banner som, efter min og fleres mening, er et krigs-banner mod den historisk-danske literatur, såsnart det bliver andet end en pege-pind i en drenge-hånd. ja, selv når den anonyme recensent nævner sig, selv da må tidendens redacteur tilligemed ham ståe til ansvar, thi her er ikke talen om noget videnskabeligt, der ligger udenfor hans fag, ei om en literair vurdering af et skrift, talen er om tylvtens ret til at udfordre baggesen, som den udfordrede ham, herom har enhver ældre bekiendt forfatter stemme, og literatur-tidendens redacteur må nu antages at have givet tylvten sin. langt fra nu at ansee denne stemme for ubetydelig, anseer jeg professor peter erasmus müllers hele forfatter-stemme for så betydelig, at den må agtes for hvad den åbenbar er: en agtværdig forfatters ubetingede stemme imod enhver forfatter, som har givet eller herefter giver sin stemme ubetinget mod tylvten. nu er jeg en forfatter som har givet min stemme ubetinget mod tylvten, jeg har grundet formodning om, at professor müller ei nu vil nægte mig en stemme, han selv  for længe siden har tilkiendt mig blandt danske forfattere, og fra nu af er udfordrings-sagen ikke længer noget der skal eller kan afgiøres med tylvten, men for det første imellem professor müller og mig, som de eneste bekiendte forfattere, der hidtil utvetydig have givet deres stemme.
indlade mig i kamp med tylvten, det kunde jeg ikke, uden nødvendighed blotte hele dens brøde vilde jeg ikke heller; men at forsvare min stemme mod prof. müller er min pligt, og så klart som mueligt at vise, hvad det er, literatur-tidenden, ved at berømme tylvtens adfærd, har priist, det er, som dansk forfatter, min ueftergivelige skyldighed.
kun nødig giør jeg skridtet, thi jeg seer grandt, hvortil det kan føre, men når freden er brudt, og det er den, da nytter det ei, at vilde dølge for sig selv, man er i krig, og når man, som her er tilfældet, må frygte for, at bruddet bliver hver dag uheldbredeligere, må man ikke tøve et øieblik længere, end til man er enig med sig selv om hvad man har at giøre. endnu er der ingen stor ulykke skedt, endnu har ingen bekiendt forfatter umiddelbar givet tylvten sin stemme, og jeg anseer prof. müller for en mand, der, når sandhed fordrer det, ei vil vægre sig ved den tilståelse at have feilet. skeer en sådan tilståelse her, da har vi fred igien, sålænge det varer, og skiøndt jeg åbenhjertig bekjender, at jeg troer ikke freden, skal jeg dog vist ikke bryde den; thi jeg føler stedse dybere, at fred tjener dannemark bedst, og at for freds skyld, bør man bringe ethvert offer, som sandhed tillader, kan aldrig kiøbe den for dyrt, undtagen når den sluttes på nødvendig sandheds bekostning. selv har jeg forhen ei noksom følt og fulgt dette, selv har jeg mere end engang gjort, vel ikke vold, men dog brud på den historiske orden, selv har jeg på en deel af min forfatter-bane miskiendt forholdet mellem kirke og stat, og forskiellen mellem evig sandhed, som altid, og timelig, som kun i betimelig tid skal siges og påståes, men ligesom jeg altid har viist mig villig til at gienkalde og afbede enhver offenlig påstand jeg fandt uforsvarlig eller ubillig, så erklærer jeg mig end herved redebon til det samme, foreløbig misbilliger og afbeder jeg for det sande historiske publicum alt hvad der i mit  offentlige ord kan bevises selv på fjerneste måde at ligne tylvtens adfærd, og snart skal jeg bevise det er mit ramme alvor. vel er det en skam at have feilet, især hvor det let kunde være undgået, men at tilståe sine feil er ingen skam, da det derimod er en tredobbelt, at ville nægte eller forsvare dem, når man overbevises.
at nu tylvten har feilet grovelig, så at hver dannemand, når han ret betænker sagen, må ubetinget stemme imod den, det skal jeg stræbe på det strængeste at bevise, og vil, lige til jeg seer det modsatte, håbe, at både tylvten og dens forsvarere lade sig overbevise.
spørgsmålet er, som man let seer, ikke hvad man barnagtig har villet gjort det til: om ungdommen må sige sandhed
, og hvem har heller nægtet det? endnu mindre kommer det mig an på, enten tylvtens udfordring var på godt eller slet latin, thi hvad den ikke måtte sige på noget sprog, måtte den ligesålidt sige på ciceroniansk som på munke-latin, og, når det kom til stykket, veed publicum jo ligesålidt hvem der har gjort den latinske stiil, som hvem der har forsvaret den. spørgsmålet er endelig her ikke heller, om baggesens critik er forsvarlig eller ei, thi derom har man jo lov at trættes, til man bliver enig, eller træt. nei, spørgsmålet er: om tylvtens udfordring, som den ligger for os, er forsvarlig, hvilket jeg nægter, eller om den er høist uforskammet og utålelig, hvilket jeg påståer.
jens baggesen er en over i 30 år navnkundig dansk forfatter, og tylvten beståer af et par begyndende forfattere, som have taget en deel i literaturen aldeles ubekiendte studenter i ledtog med sig, eller givet sig i ledtog med dem. jens baggesen har, blandt andet, i det danske sprog angrebet og spottet med nogle andre forfattere og bøger i samme sprog, og ham har tylvten indstævnet i sin kreds: der mundtlig, på latin, at forsvare hvad de, i anledning af hans critik vilde kræve ham til regnskab for; og, som trudsel, har tylvten tilføiet, at hvis han ikke mødte, skulde han af den erklæres for et udskud både af en student og en critiker.
kun på disse urokkelige kiends-gierninger vil jeg bygge, og når mit beviis nu bli ver ligeså urokkeligt, må tylvten og alle dens forfægtere, når de ei vil ståe med afmægtig trods mod indlysende sandhed, nødvendig give mit ord i denne sag magt.
er tylvten en sammensætning af et par begyndende forfattere og en deel studenter, som publicum ei engang veed, om er læsere af andet, end hvad de ved universitetet ere overhørte i, så følger heraf unægtelig, at større ret over baggesen, som forfatter, end det hele publicum, hvoraf tylvten er en ringe deel, kan samme dog umuelig have. vare nu alle danske forfattere og læsere, baggesen undtagen, enige med tylvten om baggesens critik, og vilde for den kalde ham til regnskab, da var det åbenbar kun skribenten, ei hele personen, kun hans pen ei hans mund, kun hans ånd ei hans legeme, de kunde stævne; thi over legemet har kun staten ret; personligt møde kan kun med rette fordres, mundtligt forhør kun med rette anstilles af staten, og hvem den, enten ved lands-loven, eller særdeles beskikkelse dertil har givet myndighed eller fuldmagt.
en sådan ret over baggesens person har imidlertid tylvten anmasset sig, ved, under trudsel, at affordre ham personligt møde og mundtligt forsvar, hvorfor jeg påståer at hver dannemand må og skal ubetinget give sin stemme mod tylvten.
dog, ei engang nok hermed, tylvten er endog gået videre, end staten har ret til, ved nemlig at indstævne baggesen, under foranførte trudsel, til mundtligt forsvar på latin, som hverken er hans moders-mål, eller engang et sprog, hvoraf han som forfatter har betjent sig. såvidt kunde ingen menneskelig øvrighed med rette gåe; kun en tyran, der satte retten i spydstagen, kunde fåe det oprørende indfald, at afnøde en forfatter forsvar på et sprog, det var uvist om han kunde tale, men vist, at han ei så let og klart og kraftig kunde udtrykke sig i, som i sit moders-mål! da nu imidlertid tylvten har ubetinget affordret baggesen forsvar på latin, hvis ikke trudselen skulde gåe i opfyldelse, så følger heraf, at den har, såvidt den kunde, udøvet en oprørende, tyrannisk handling, som jeg påståer: ethvert men neske med følelse for ret og billighed, må og skal ubetinget stemme imod.
nu har jeg beviist, at om også tylvten bestod af tolv danske forfattere, der vare at ansee for literaturens tolv aser, og jens baggesen derimod var den arrigste smører og dværg i vor literatur, om så hvert stykke af tylvten havde, hvad man priser den hele for: stærkodders alder, og baggesen var kun en opløben dreng, så måtte jeg dog, som menneske og borger ubetinget have stemt mod tylvtens udfordring, når jeg vilde stemme i denne sag, thi tylvten har aldrig fremlagt nogen fuldmagt fra staten, til at affordre baggesen mundtligt forsvar, som han ei engang uden statens forlov, kunde offenlig aflægge, og tylvten kan ei af nogen menneskelig øvrighed erhverve retsgyldig fuldmagt til at afnøde en dansk skribent regnskab på latin. kun gud er, som almægtig og alvidende tillige, berettiget til, under trudsel, at fordre meer af os end den høieste jordiske øvrighed, og når nu en tylvt, der lader som den gyser over baggesens ugudelighed, sætter sig med munden i guds sted, tør man da sige: det er et godt vidnesbyrd om retsindighed for eftertiden!
var nu tylvtens udfordring uforskammet, ugyldig, og ravgal, om den så stod i literair og historisk henseende så høit over baggesen som mueligt; mon da tylvtens sag bliver enten klogere eller bedre, fordi baggesen ståer høit over den, fordi jens baggesen, hvad han så end for resten skal være, er ældre navnkundig forfatter end nogen af tylvten er blot person; eller fordi her tolv ungersvende, om hvilke det ingenlunde er afgjort, at de, endog blot som stokkemænd, indlades for historiens høieste ret, de udstæde her på deres egen hånd, i dens navn en stævning, samme aldrig, hvad mening den så end var af, kunde underskrive; thi at hans skrifter skal kunne forsvare sig selv, er det allerhøieste historien kan fordre af en forfatter, men tylvten har fordret at baggesen med en latinsk mund skulde forsvare sin danske pen!
aldrig, det tør jeg mene, burde en sådan uforskammenhed gåe ustraffet af, om man end slet ingen farlige følger deraf kunde øine, men da jeg nu troer det ligger i denne brødes natur,  at den kan aldrig begåes, uden at være et udbrud af ringeagt for historisk orden, myndighed og sandhed, hvorved den tillige vorder en frygtelig spådom for alt hvad der er mennesket historisk dyrebart: for den sande stat, såvelsom for den rette skole, eller, hvad der er det samme: for menneskets historiske udvikling i sandheds-kiærlighed til forstandig klarhed, så måtte jeg i mine egne øine blevet en sandhedens og fædrene-landets forræder, hvis jeg som dansk forfatter, ei af alle kræfter stræbde, om mueligt, at bringe tylvten til at føle fortrydelse og skamfuldhed, før den endnu selv såe alt hvad der låe, som frugt og som knop, i den dårlige handling! har nogen ældre videnskabs-mand hindret dette fra at skee, og derved tvunget mig til at blotte sværdet, da hvile det på ham, såvidt han vidste, hvad han giorde, jeg er uskyldig! da tylvten vedblev at trodse, da dens adfærd endog blev priist under skyts af en agtværdig forfatters navn, da måtte jeg drage sværd, for at tiltvinge indlysende, nødvendig sandhed den hylding, jeg så inderlig gierne vilde, uden sværdslag, tiltrukket den. da man har fundet leilighed til at sætte en forfatter-stemme tvertimod min, som nødvendig må svække dens indtryk, såvel på ungdommen i det hele, som fornemmelig på dem, der nu syndes selv at have valget mellem ære og skam; så nødes jeg til at føre et beviis der ikke ståer og falder med mit forfatter-navn, men kun med den sunde fornuft og dannemarks historie. det er mig ikke længer nogen glæde at seire, thi nu er det mueligt, at hjertet trodser, skiøndt hovedet bøier sig; men det er min ufravigelige pligt at redde hvad jeg kan for slægtens og danskens historie; skamme sig vilde man ikke, bøie sig skal man i det mindste, var det så end kun for at samle steen til at knuse mig.
(fortsættes.)
(slutning; see forr. no.)
tylvten har, med sin kåde mund, åbenbar prøvet på et indhug i statens og personernes ret, det skal den nødes til at bekiende, og det var jeg nødt til at bevise, thi hvem veed ikke, hvilken henrivende magt et fristende exempel af sine lige har over mennesket, især i ungdommens ubetænksomme år? hvem har ei mærket, at fornemmelig i den sidste menneske-alder har ungdommen viist et besynderligt hang til at råde sig selv, og til at spotte al historisk myndighed: et hang der ved misgreb i opdragelsen er mangensteds blevet så mægtigt, at der er intet, ungdommen jo troer, ved sin blotte natur-kraft, og da især ved sin krop, at kunne og turde tiltrodse eller tiltvinge sig! hvem kan ei begribe, hvor smittende og fordærveligt et exempel, som tylvtens, må, under slige omstændigheder være, selv om det kun blev høit beleet af enkelte og sagte misbilliget af alle de ældre; end sige da, når det under en ældre agtværdig forfatters vinger høilig berømmes! hvem kan ei forståe, at skal det blive udfaldet, at tylvten, som i triumph, trækker sig tilbage, kun fordi den ei har magt som agt, da kommer den i ånden, altså i grunden igien, såsnart den troet at have magt til hvad den trodsig kalder at indtale sin ret! hvem føler ikke, at såsnart den over-troe: at man har kald og ret og dygtighed til alt hvad man har eller drømmer at have natur-kraft til at give sig mine og skin af; at når denne overtroiske grille, liig en kuller (fix idee) indtager ungdommens hoved, da er det forbi med åndens historie, med fortsættelsen af menneskets historiske levnet! i fri-skolen først, og siden såvel i kirken som i staten, river man da alt omkuld, giør luftspring og løber rundt, til man svimlende styrter i afmagt! hvem der kiender de fremfarne tiders historie, veed at det hidtil gik så overalt, hvem der lidt skarpt kan tage de menneskelige vilkår i øiesyn, opdager let at det er tingenes nødvendige gang, hvem der blot med opmærksomhed har betragtet den franske revolution, har syn  for sagn; hvem der ikke er meget tykøiet, vil overalt i europa see betænkelige varsler, og hvem der har lagt mærke til bålet ved vartburg og braget i goettingen, kan, som dansk, vist ei see ligegyldig på et studenter-ustyr, som det tylvten har gjort på literaturens mark. ingen agtelse er studenter så naturlig som den for udmærkede hoveder, og navnkundige forfattere, og når de så reent kan aflægge den, som tylvten i sit angreb på baggesen, hvem den jo bryster sig af at kalde “iste” til foragt, da veed jeg ikke, hvad, uden håndgribelige kraft-beviser, der skulde afnøde dem agtelse. begyndende forfattere pleie at have endogså for megen æres-følelse, så de naturligviis ansee det for en uhyre skam, at tage umælende munde til hjelp, for ved echo i dem, og ved de til mundene hørende kroppe at give deres stemme vægt og gyldighed, men tylvtens exempel viser, at vi har unge forfattere, som ei skamme sig ved sligt, og det spåer klarlig om en tidspunkt, da studenterne vil skyde en mærkelig gienvei, og nærme sig de navnkundige forfattere ei med hoved-brud, og pen i hånd, men bogstavelig med knytte næver som give forfatterne brådne pander, og derved studenterne på eengang pen i mund og et øie på hver finger.
hvem kan da kalde sig dansk forfatter, ja, hvem kan kalde sig dansk tilskuer, og dog give det råd, at lade sagen uafgjort hensove, som var med andre ord: at lade det onde gribe om sig i fred, til krig kom for silde! med forundring har jeg vel seet professor rahbek give det råd, men deels vil jeg håbe literatur-tidenden har overbeviist ham om rådets uduelighed, og deels må jeg erklære, at om så alle andre forfattere udtrykkelig eller stiltiende give drenge-ordet magt, så giør jeg dog det modsatte, og veed ikke, hvorledes jeg ellers skulde med en god samvittighed kunne møde for historiens domstol.
at enhver forfatter, som har knyttet sig til historien, hvor den låe ham nærmest, eller: hvis skrift udgiør en virkelig fortsættelse af noget godt, som i fædrenes dage begyndtes, at han for sin egen æres skyld gjorde klogest i at tie og arbeide fort, det er vist nok, thi jo galere  ungdommen giør sig, desmindre lærer den, og sandelig: hvem der lader hånt om at nåe os, skal vist ikke springe os forbi, hvem der mod os vil trodse historiens gang, knuses afmægtige i den, ja forsvinde som avner i luften: i luften, hvor de sprang op for at overflyve os. ståe vi kun i historien, da kan vi sige i høiere forstand med goethe, at vi derved have fodfæste på en fast og urokkelig grund, medens det om ungdommen giælder hvad han siger, og som vel passeligst siges på tydsk: nirgends haften die unsichern sohlen, mit ihm spielen wolken und winde, så at, når vi ret umådelig elskede os selv, og hadede vore efterkommere, skulde vi kun styrke tylvten i sit galskab, thi når det blev ret udbredt, vare vi sikkre på, at blive stående som de sidste danske classiker til verdens ende. hvor luunt og godt kunde ikke fremforalt historikeren sidde, så luunt som thor i skrymners handske, ja som øieblikkets tomme liden i sagas tommel-tot! ham angriber selv den galeste ungdom neppe, når han kun lader den i fred, og i al fald kan han smilende rulle det ene hjul af thors kerre efter det andet hen over skaren! er det navnkundighed han attråer, velan! det giver ei dagens tylvt, men sagas preen, som også i hans hånd giennemborer den! er det opmuntring i et bedre selskab, end med en selvklog, tøileløs ungdom og ligegyldige læsere, han søger, da veed han, hvor det findes, da har han fundet det i selskab med alle fortidens herlige! er det endelig, som det sig bør, menneskets sande oplysning, og rette forklaring i sandhedens fuldkomne seier, ham ligger på hjerte; o! hvem kan da troe på sandhed, hvem kan i sin barm levende føle menneskets himmelske kald til at virke og kæmpe for sandhed, og af den at udtrykke et billed på jorden; hvem kan det, og hvem har med funklende øie betragtet sandhedens seierrige kamp giennem fremfarne tider, konninge-skrid over fiendernes nakker, hvem timedes et sådant held, som kunde end mismodig tvivle om, at sand oplysning skal gåe frem sålænge indtil soel og alle stjerner sammensmelte i et evigt lys, at mennesket historisk nåer sit mål, som sandhed sit!
man seer, det ståer just ikke ganske dunkelt  for mit øie, og dårekistegal måtte jeg da være, om  jeg  blot for at overstænkes af hvad tylvten strider med, for at udæske skjulte fiender, og for at øde tid og kræfter på en kamp, hvorved jeg må tabe mere, jo tiere jeg seirer, om jeg derfor afbrød min saga-skrift. men der er noget, som jeg agter høiere end navn og rolighed, end roes og ære, ja end tid og kræfter, der er en god samvittighed; for at bevare den, vendte jeg fordum øiet fra krandsen der vinkede mig, og svang ordets tveeggede sværd, indtil jeg såe det var enten omsonst eller nok; for at bevare den er det jeg svinger sagas sværd for den historiske orden, indtil jeg seer at også det er omsonst eller nok. da skal man see: jeg tvivler ligesålidt om historiens som om christendommens seier, jeg tør ligeså rolig henlægge sagas som jeg henlagde bibelens sværd, og i stilhed arbeide, plante og vande på håb, i håb til ham som ei behøver mig, og ingen savner! da tør jeg det, da kan jeg det rolig, thi da er jeg reen af ungdommens blod, men først må jeg have kæmpet og det af alle kræfter: med hånd og mund i sagas ånd, med stål, med gnye, med lys, med tårer, først da kan jeg tie og lade stenene råbe, som min samvittigheds vidner.
jeg troer det gierne, selv de, som ere enige med mig, vil synes, jeg råber for høit, og hugger for dybt, de vil synes, sagen er ikke så farlig, de vil minde mig om, hvad jeg sagde så tit om danas det ømme, historiske, trofaste hjerte, som kun med kiærlighed i sandhed vindes, og laste den hårdhed, hvormed jeg synes at dømme hver den forfatter, som ikke forener i kampen sin stemme med min! jeg veed det alt: forhånes af fiender, miskiendes af venner, det er, gud skee lov! ei som menneske, men dog som strids-mand min lod og bliver det sagtens til enden som opklarer alt; men jeg kan ei derfor; strængt som min samvittighed  vil historien kræve mig til regnskab, hvem den skiænkede øie for tidernes tegn, hvem magt blev givet til at pege på alle de svundne tids-aldre som en sammenkiædet vognborg om kirken, og til at løfte det danske folks hele historie som en skjold-borg for saga: for den historiske orden på daners mark. af mig kan og vil saga fordre, at jeg, uden derfor  at dømme nogen, der ei føler samme kald, skal mandelig kæmpe alene, thi hun kan sige med sandhed: du var ikke ene, jeg var med dig!
ei frygter jeg for de danske, aldrig bryde de med vidende den historiske orden, og om de end et øieblik forledtes til at glemme den, til dem tale fædrene, dem vækker og besværger minde-sang og barne-gråd stærkere end våben-gnye og torden-stemmer; dem er jeg vis på, thi med nattergal-sang har de svaret mig i de sorte ridderes og under-barnets grunddanske, velsignede skjald. på dem er jeg så vis, at jeg tør sige: kom der på marken en tid, da historisk orden, digten og tragten var som landsforviist, da vilde de, som ægte børn af dem, der fordum skjulde sig her for ørne-jetten i nordens ocean; da vilde de, siger jeg, trods den dybt indgroede kiærlighed til de blålig ombeltede, smilende, maigrønne holme, heise dannebrog høit i råe, sige marken med tårer farvel, og stævne så ud over sortladne hav, var det end til helgafjelds den iisgråe kyst, for der i roe at fuldende danskens historiske liv, heller end at fortære det om end i seierrig, så dog frugtesløs kamp med tøileløse natur-kræfters voldsomme giæring og giftige ånde! derfor borger mig det danske folks hele historie, derfor borger mig selv dannisheden i mit eget, skiøndt kun tildeels fordanskede hjerte, og lærer kampen mig, at jeg må indskrænke mit håb til det danske hjerte, da skal jeg, om jeg end ståer seierriig på valen, stikke strax mit sværd i balgen, vige pladsen for den trodsige natur, og, som et varsel for danmark, i en vrå fuldende mit dagværk. men jeg har også håb om det norske hoved både her og hist, såvelsom og om de gothiske fingre, tordne kan jeg ei, som vel behøvedes, for norske øren, thi jeg er ingen thor, men må i nødsfald lade sværdet lyne for det norske øie, og klappe som det kan, på skjold og brynje, og hugge må jeg hardt i gothens tryne-hjelm, thi jeg er selv af gothe-blod, og veed hvad der behøves, før det gnistrer ud af finger-enderne, som det dog må, om det skal hjelpe.
ja, endelig, såmeget præst er jeg dog immer, at når jeg seer ødelæggelsen nærme sig, da må jeg varsle, om jeg så end vidste det var kun en eneste stad, ja et eneste menneske, den vilde  overkomme. lyst er mit håb om danmarks studerende ungdom i det hele; men kun fordi det er mit håb, at den af historien vil lade sig bevæge og oplære, at den af sandhed vil lade sig slåe og oplyse, at den i tylvten vil lære at see et advarende exempel: et grueligt forvarsel om bærsærke-gangen i danmarks ragna-roke mod rolv krages historiske kæmpe-tylvt, et forvarsel, det er dens pligt og kald, om ei, hvad vel er umueligt, aldeles at giøre til løgn, så dog at forvandle til en afmægtig driv-skye om morgenen, der vel bebuder solebjerg-slaget ved aftens tid, men opløses dog flux af de vældige stråler, som, før de kiøles og synke i havet, vil lyse og varme, virke og glæde den lange udslagne dag.
tylvten, opblæst af den selv-klogskab og drift til selv-rådighed, som ligger i tiden, og som ved et misgreb i opdragelsen, istedenfor at dæmpes er næret, tylvten, heraf og hvad veed jeg af hvilket og hvormeget mere, opblæst og oppustet, har vovet et brudd på den historiske orden og dannished, som, når det blev den studerende ungdom kiært, i det mindste måtte have den sørgelige følge, at den næste slægt gik tabt for sand, historisk fremskridende videnskabelighed; og var det end ligeså sikkert, som det er høist urimeligt, at en sådan slægts afkom vilde indhente det forsømte; kunde man endog da, med hjerte i livet, see roelig på et brudd, hvorover der kun med liget af en slægt lagdes broe? hvem kan dog ikke see, at selv om dannished tillod de yngste at vise de ældste foragt, endog før de selv havde mindste krav på offenlig at ændses, tillod dem, end i skole-støvet at prale af classisk lærdom og optræde som dens forfægtere, ved at sammensnirpe latinske gloser, og mundkåd udrække en tunge, man på deres ord skulde ansee for ærbar og alvorlig romersk, jeg siger, om dannished tillod sligt, og alt hvad tylvten har gjort; så blev det dog lige vist, at ved at ville nedrive før man har lært at bygge, ved at føre besyv, før man har stik, gale før man kan meer end kykle, optræde som dommere over navnkundige forfattere, før man har hævdet sig en stemme; at derved ødelægger ungdommen sig selv, at ved et sådant foregreb af manddoms og modenheds skinnet,  forspilder man, selv med de bedste anlæg, den uigjenkaldelige dyrebare voxe- og lære-tid, for det meste kraften til mandige idrætter, og altid såmeget af lære-lysten og de beskedne tanker om sig selv, at man seent eller aldrig nåer den ligevægt og forstands-modenhed, der er nødvendig for selv at frembringe noget stort, og vel endnu nødvendigere for at være en oplyst og billig dommer over andres bestræbelser.
tænker man at tilintetgiøre sandheden heraf, ved at spørge mig, hvad jeg synes om min egen bane, da må man om sandhed have et besynderligt begreb. tænker man derved at kunne binde min tunge, da er det ikke smukt at ville binde nogen tunge som taler gavnlig sandhed, men da må jeg desuden sige, man kiender mig ikke, man tager mærkelig feil, og løser i det man vil binde, nøder mig netop til at tage bladet fra munden, i det man vil dæmpe min stemme. jeg troede ikke der var nogen læser i danmark, som kiendte noget til min skrift og vidste ei, at sandhed giver jeg magt, om den end giør mig selv til skamme, og at aldrig blev jeg ivrigere til at bekiende mine feil og advare for efterlignelse, end når jeg såe, at man enten efterlignede dem, eller vilde dermed kvæle sandheds røst på min læbe. velan! man skal ved denne gode leilighed vist lære at kiende mig således, at man opgiver håb om, med min person at bekæmpe den sandhed, hvis redskab jeg er. før man spurgde, har jeg svaret, det burde alle mine læsere vide, det veed mine næste kyndinger bedst, og kun for at kunne svare ret tilgavns, tøver jeg endnu en liden stund med at aflægge som dansk forfatter mit åbenbare skriftemål for sagas præst i mig selv. trøstig tør jeg ståe frem og sige: jeg byggede i onde tider langt meer end jeg brød, dømde mig selv hårdere end nogen anden, kæmpede meest med mig selv og med dannefæets røver i mig og om mig, men hvad jeg seer jeg har forbrudt, det vil jeg aldrig dølge, bod vil jeg byde, og er det ikke nok, da kaste den rene den første steen; kun vogte hvem der mener han er det, sig vel for, ei som tylvten, i det han løfter stenen og røsten, at giøre et brudd på dannished, som mine skrifter vise, jeg end ei i drømme ret såe magen til, end ei i vagn for jomsborgs port!
jeg tænker dog, at man endnu på marken kan forståe mig, når jeg siger, at netop fordi menneskelig skrøbelighed, i pagt med den forvirrede tid, i hvilken jeg opstod, kan have gjort en deel af min tale til et vildledende exempel for dem der ei gav sig stunder til at fatte den heel, at netop derfor er det mig ret en samvittigheds-sag at bekæmpe et opspring, der først ret har lært mig at efterspore og opdage mine feiltrin, at netop derfor ståer jeg historien dobbelt til ansvar for min opførsel i denne sag. man skiælde og smælde kun på min person og min bane efter hjertens-lyst, jeg bærer det tålmodig, thi har jeg end ikke forskyldt det, har jeg dog tildeels med min villie voldt det, og at det onde var mod min villie sees aldrig klarere, end når jeg hjelper skrålerne og bebreider mig selv, hvad de, uden min oplysning, knap vilde drømt om var brøde.
man giøre hvad man vil, jeg viger ikke et hårsbred, selv for al verdens boglærde, før jeg troer at have giort mit bedste med at advare og styrke den deel af ungdommen, der endnu tænker dansk, og med at bringe de ungersvende, være sig i eller udenfor tylvten, hvis hjerter ei vare onde men som kun henreves af strømmen, bringe dem til besindighed og fortrydelse, medens det endnu er tid: medens de endnu har tiden for sig og kræfter til at vorde vellærde, agtværdige dannemænd, og hvad de for resten fik kald til at vorde. åbenhiertig vil jeg tale til vor studerende ungdom, og sige: gåe historien i forkiøbet, tiltrodse dig enten vittighed, forstand eller kundskab, aftrodse os det fortrin gud og historien har givet os, aftvinge os det dommer-kald vi kun ved døden kan efterlade dig, afstride os det formynderskab, vi skylde dig, til du i sandhed viser dig myndig; det kan du ikke; men forbittre os vore dage, forstyrre os i vort arbeide, svække vor munterhed, mørkne vore udsigter, giøre os gamle før tiden, spotte og trodse os, når vi ældes, og vor kraft forgåer, trampe hånlig på vor grav, bortødsle med skiøger det arvegods vi med fædrene have samlet, vanære dannemarks navn og tage det besmittet i graven med dig, det kan du måskee, om du har lyst og mod til at fare frem på den vei, som tylvten har viist.
men, vil du høre et godt råd af sandhed og dine velsignede fædre igiennem en ældre broders mund, som selv foer vild, men vendte om alt i ungdommens tidlige dage, og stræber idelig nu, med frommere hu at træde i fædrenes fodspor; da kom! lær af historien, hvad mennesket er og skabdes til at vorde, lær hvad fædrene begyndte og vi kaldtes til at fortsætte! dan dig med flid til at afløse os med ære, gak frem i sandheds kiærlighed og kundskab, gak videre end vi, dertil est du født, byg et bedre dannevirke, bliv en frugt af fædrenes herlige sæd, give gud i sandheds navn, langt skiønnere, langt modnere end vi! men vilst du arve den herlige lod, da spot ei med de gamle, da bøi dig for de grå hår, da vogt dig for de ældres feil, men blot dem aldrig med et trolde-griin, da viig de ældre i alt hvad du kan uden synd, da skat hvert fortrin, hvor det findes, og sørg kun når det bruges ilde, da lad heller mindre end mere klog og from end du er, da elsk sandhed over alt og lad historien råde!
11te decbr. 1818.
n. f. s. grundtvig.

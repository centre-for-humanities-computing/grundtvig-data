(n. f. s. grundtvig.)
jeg skriver eder til, ikke, fordi i jo nok veed sandheden, men just fordi i veed den og veed, at der kommer ingen løgn af sandheden.
således lærer vorherres ven, apostelen og evangelisten johannes, os at betragte apostel-skriften, ikke som et himmelbrev til jøder og hedninger, hvoraf de skulde lære at kiende christendommen eller hvorved de skulde blive christne, men som et vennebrev til de christne, for at oplyse, befæste og bestyrke dem i den bevidste christelige sandhed; så det er ikke apostlernes skyld, at de skriftkloge har misbrugt og vedbliver endnu sædvanlig at misbruge apostel-skriften, trods apostlernes indsigelse i deres egen håndskrift, til christendoms-kilde og troes-regel. det nytter imidlertid allermindst med pennen at hævde bogstav-skriften sin rette plads i den christelige tankegang, mod dem, der ikke forud er levende christne,  og kan derfor indtil videre ingen christelig tankegang enten have, fatte eller følge. vi måe derfor her overlade de blindes blinde veiledere til deres blindhed og til guds barmhjertighed, som gjerne vil forflytte os alle fra mørkets til lysets og sin elskelige søns rige, og kun erindre den christelige læser om, at det er ikke blot ved spørgsmålet om den christelige troes-grund og livs-kilde, at det gjør en forskjel som på nat og dag, enten man tænker, at noget er sandt og christeligt, fordi det ståer skrevet i bogen, eller man tænker, at det ståer skrevet i den christelige hovedbog, fordi det er sandt og christeligt, men at denne himmelhøie forskiel kommer tilsyne ved ethvert christeligt oplysnings-spørgsmål.
når vi således læser hos apostelen paulus om “tro og håb og kiærlighed,” som en christelig trefoldighed, da seer man let, det er et hoved-spørgsmål om vi tænker, at det skrev apostelen, fordi det var og er en christelig grund-sandhed, at tro og håb og kiærlighed er hele christelighedens levende indhold, eller om vi tænker, at det kun er en christelig grund-sætning, fordi det ståer skrevet i pauli første brev til corintherne i det trettende, så at grund-sætningens christelige rigtighed og vigtighed skulde beroe på, om paulus var en ægte apostel, om det første brev til corintherne, og navnlig det trettende kapitel deri og hvert ord i det trettende kapitels trettende vers var ægte, og så ovenikiøbet komme an på, hvorvidt de skriftkloge kunde forene dette mærkværdige skriftsprog med alle de andre  ægte skriftsprog, der havde samme ret som dette skriftsprog til at afgiøre både hvad der var ægte christeligt og hvad der hørde til de christelige grund-lærdomme.
da nu de skriftkloge, når de ikke, som de protestantiske, søgde christendoms-begrebet i skriften, dog søgde det, som papisterne, hvor det ligeså lidt er eller kan være: i en selvgjort åndelighed (gejstlighed) eller præstestand, så er det begribeligt nok, at skiøndt de alle kiendte det apostoliske ordsprog om tro og håb og kiærlighed, så lod de sig dog ingenlunde styre og råde deraf, som en christelig grund-sætning, når det enten gjaldt om at forsvare og rense de såkaldte christelige kirke-samfund, eller gjaldt om at reise og bedømme såkaldte christelige lærebygninger.
når vi derimod, som hverken spørger det døde bogstav eller det kiødelige præsteskab om christendoms-begrebet, som både må være levende og åndeligt, men modtage begrebet, hvor det gives og meddeles os ved vorherres jesu christi egne indstiftelser: dåben og nadveren, i ordet til os af herrens egen munds ånde; når vi læser hos apostelen om de hos menigheden forblivende “tre”: tro og håb og kiærlighed, hvoriblandt dog kiærligheden er størst; da vedkiender den helligånd, som christi ånd, sig strax dette ordsprog som et uforbederligt udtryk for det christelige livs begyndelse, midte og ende, altså den ægte, levende og fuldstændige christelighed, der forbinder og forener alle sande christne i de helliges fællesskab.
da nu imidlertid den helligånd, som christi ånd, aldrig taler af sig selv, men tager af hvad der kiendelig er herrens, så udleder han med flid christeligheds-begrebet i “tro og håb og kiærlighed” af christendoms-begrebet i troes-bekiendelsen, med dåbens og nadverens ord, hvoraf vi ene kan lære at kiende den christelige saliggiørelses-orden, og lære, hvad det er for en tro, et håb og en kiærlighed, som udgiør hele den indvortes christelighed, der, såvidt mueligt, skal åbenbare og afpræge sig i den sande christenhed giennem et tilsvarende christen-liv og levnets-løb.
skiøndt nemlig, som jeg før har påvistsenest i stykket om det christelige ægteskab., tro og håb og kiærlighed, langt fra at være noget splinternyt, der først blev til med christendommen, tvertimod er så gammelt som menneske-slægten, og må, om end i nok så ringe grad og nok så stor besmittelse, dog nødvendig forudsættes og virkelig forefindes, hvor christi evangelium skal kunne høres, fattes og modtages; så må det dog være en egen tro: den christne tro, et eget håb: det christelige håb, og en særdeles kiærlighed: den christne kiærlighed, som kan udgiøre en christelig trefoldighed, så at, når christeligheds-begrebet skal være levende og forsvarligt, da må det ligeså vel være os givet i herrens eget ord ved hans indstiftelser, som christendoms-begrebet. var det anderledes, så vi selv på fri hånd skulde afgiøre, både hvordan den tro, det håb og den kiærlighed måtte være, som kunde og skulde udfylde  christelighedens begreb, og hvorvidt den orden og følge, hvori “de tre” nævnes, også var den eneste rette, da kunde vi aldrig komme til nogen gyldig afgiørelse af de spørgsmål, der dog måe være tilfredsstillende besvarede, førend der kan gives nogen egenlig christelig oplysning. morten luther følte det også godt og indskærpede det seierrig, at der nødvendig hørde et udvortes guds-ord til at afhjemle al christelig oplysning og blotte alle de sværmerier, der udsmykkede sig med dette navn og beråbde sig på det indvortes guds-ord, som åndens umiddelbare åbenbaring; men da han kun forgjæves stræbte at udvriste et sådant udvortes guds-ord til os af bibelens bogstav, og derved satte den blotte og bare bibellæsning til den selvrådige skrift-klogskabs og den tøileløse indbildnings prøvesteen og dommer, så mislykkedes naturligviis forsøget aldeles, da det døde bogstav umuelig kan enten bære, meddele eller veilede livs-ånder, så det er altid en døds-dom over livet at giøre døden til livets skolemester.
senest i stykket om det christelige ægteskab.
en ganske anden sag er det med herrens levende, lydelige ord ved dåben og nadveren, der både kan bære, meddele og veilede ånden, som ikke vil tale af sig selv, men tage af herrens og forkynde os, thi ligesom der må være et sådant udvortes guds-ord hos menigheden, for at vi kan kiende hvad der i åndens og ordets verden er vorherres jesu christi eget, således lærer ånden os snart, at ligesom menighedens troes-bekiendelse efter herrens mund er den christne troes uforanderlige  og uforbederlige udtryk, således udtrykker herrens bøn, som han selv ved dåben lægger sin menighed i munden, nemlig vort “fadervor” som børne-bønnen i guds huus, klarlig alt hvad det i dåben gienfødte guds-menneske forlanger og forventer af sin himmelske fader, udtrykker altså det christelige håb, og ligeledes er herrens bord-tale, som han ret egenlig med brødet og kalken ved nadveren selv lægger sin menighed i munden, såvist christen-kiærlighedens levende udtryk, som kiærlighed i sin fylde er hjertets fulde hengivelse.
når man derfor har overseet den saliggiørelses-orden i tro og håb og kiærlighed, som herren selv har indstiftet, da kom det åbenbar kun af, at man på den ene side tog det meget for løst med herrens indstiftelser, som de eneste saligheds-midler i hans menighed, og at man på den anden side indbildte sig, at tro og håb og kiærlighed i gudelig forstand kunde betyde noget ganske andet end tro og håb og kiærlighed i menneskelig forstand, skiøndt det er soleklart, at mennesket i så fald umuelig kunde kiende eller fatte hvad det var, som guds ånd kaldte tro og håb og kiærlighed.
vi, som på den ene side for ramme alvor betragter herrens egne indstiftelser i dåben og nadveren, som “herrens gierninger”, der kun bliver kiendelige ved ordet til os af herrens egen mund, og skeer ved hans munds ånde, og som på den anden side dristig forudsætter, at “tro” ligesåvel i forholdet til vorherre christus, som i vort forhold til andre mennesker, er hjertelig sikkerhed på sandheden af hvad han siger  til os, og at “håb”, enten det er løst eller fast, og enten det gåer på timelige eller evige ting, er en trøstelig forventning af et tilkommende gode, og at “kiærlighed” mellem christus og os, ligesom al indbyrdes menneske-kiærlighed, er en hjertelig tilbøielighed, der kun kan fyldestgiøres i et fuldstændigt fællesskab, vi seer et stort lys opgåe over det christelige menigheds-liv, hvori det, såvidt det er kommet, klarlig gienkiender sig selv, og hvorved det i ånden kan forudsee både målet og veien, som fører dertil. hvad der så inderlig bekymrede vore bedste lutherske forældre, og gjorde dem bange for stadig at betragte christen-livet i tro og håb og kiærlighed hos sig, som den eneste ægte christelighed, det var jo den svage, dunkle og ufuldkomne tilstand, hvori de fandt livet og især kiærligheden, som det ypperste; men det forvirrer og kyser ikke længer os, fordi vi på den ene side, i ordet af herrens egen mund, har en usvigelig prøvesteen for troens og håbets og kiærlighedens christelige ægthed, og på den anden side af den helligånd, som ånden i herrens munds ord, oplyses om christenlivets fuldstændige menneskelighed, så det har sin hemmelige avling i evangeliets godvillige hørelse, hvor guds ånd fører ordet, har sin fødsel af vand og ånd i dåben efter herrens indstiftelse, og har sin opvæxt til fuldkommenhed ved herrens bord, idet udtrykket af troen og håbet og kiærligheden giør et tilsvarende levende indtryk, så christen-livet begynder hos os med troen, voxer med håbet, og fuldkommes af og i kiærligheden.
når nu ånden, som randsager alle ting, også guds dybheder, oplyser os om, at tro og håb og kiærlighed ganske rigtig, som skrevet ståer, udgiør hele christeligheden eller hjertets christendom, da oplyser han os tillige om, at dertil svarer på det nøieste guds riges korte beskrivelse, som retfærdighed og fred og glæde, forsåvidt, som guds rige kan åbenbares på jorden i troens og håbets dage, altså i ånden, så at retfærdigheden svarer til troen og freden svarer til håbet og glæden svarer til kiærligheden, som troens retfærdighed, håbets fred og kiærlighedens glæde.
også denne oplysning, skiøndt den er meget stor, og giver os det virkelige christenheds-begreb, som christi riges begreb, denne oplysning er dog så jævn, og påviser kun den inderlige sammenhæng mellem det christelige liv og den christelige tilstand, som ingen har tvivlet om, ja, er både så rimelig og så glædelig, at menigheden, når den ret fåer øinene op, vist uden al modsigelse vil give den magt, men ånden afhjemler den ligefuldt med herrens egne ord til os i hvad vi kalder den tredie troes-artikel, hvor synds-forladelse, kiøds-opstandelse og evigt liv åbenbar udgiør menighedens fælles-gods, som vi måe tilegne os i tro og håb og kiærlighed, for at høste frugt deraf i retfærdighed og fred og glæde.
når desuagtet menigheden, selv i det lutherske kirkesogn, vil have endeel at kæmpe med, før den ret kommer ind i denne grundchristelige tankegang, da vil det kun sige, at når man er kommet bag vendt ind i christenheden, da har man ondt ved at blive retvendt, og er der noget, man giennem århundreder med flid har vænnet menigheden til at søge i mørket istedenfor i lyset, da er det guds-riget i denne verden, med vorherre jesus christus til sin åndelige konge og med den helligånd, som hans virkelige og fuldmægtige sætte-konge eller hans “andet jeg.” det christelige ordsprog om guds-riget, som retfærdighed og fred og glæde i den helligånd, er derfor, mellem papister og protestanter, hist blevet endnu grovere misbrugt, og her endnu løseligere overfaret, end ordsproget om tro og håb og kiærlighed, idet man hist i kirke-staten (kirke-riget) vilde pånøde christus et rige af denne verden, og her i stats-kirkerne (rigs-kirkerne) frakiendte ham alle virkelige riger i denne verden, henvisende ham til en anden verden, der først skulde dages på hin side graven.
ligesom vi derfor måtte vende de skriftkloge ryggen for at see christeligheden eller det christelige liv i herrens lys, således måe vi tillige vende alle paver og ærke-bisper ryggen for at “see guds rige” i det samme lys, som ret egenlig er “sandhedens” lys, efter herrens ord til pilatus: mit rige er ikke af denne verden, thi var mit rige verdsligt, da skulde mine tjenere stridt for mig, så jeg ikke var faldet i jødernes hænder, men alligevel er jeg, som du siger, en konge, thi jeg er dertil født og kommet til verden, at jeg skal give sandheden vidnesbyrd og hvo som er af sandhed, lyder min røst.
sålænge vi nemlig i tankegangen enten følges med dem, der vil troes på, som åndeligheden (spiritualitas, geistligheden) selv, og udgiver alt hvad der falder dem ind for christelig sandhed, eller følges med dem, for hvem åndelighed og luftighed eller egen fornuftighed er eenstydige ord, og som erklære både den guddommelige og den christelige sandhed for en mørk tale, hvorpå der må giættes til dommedag; sålænge hjelper det os åbenbar slet ikke til et levende og forsvarligt begreb om det christelige guds-rige, enten at christus har sagt, at hans rige er sandhedens rige, eller at apostelen paulus har skrevet, at guds rige er i den helligånd, altså et åndeligt rige, så det er først ved, ligesom apostlerne og deres fostersønner, at tage troens ord ved dåben for den christelige sandheds grund-begreb, og ved, med de samme mærkesmænd, at troe på den helligånd som sandheds-ånden og den sig selv guddommelig bevidste guds-kraft i guds-ordet til os, først derved vi blive skikkede til både at modtage og at benytte oplysningen om det christelige guds-rige som udelukkende åndeligt, men ikke desmindre sandt og virkeligt, da det er så virkeligt som den sande retfærdighed og fred og glæde kan findes i denne verden.
det er nemlig med det christelige guds-rige og med retfærdigheden og freden og glæden deri, ligesom med de christelige guds-gaver: tro og håb og kiærlighed, at var der intet menneskeligt, hvori guds-riget kunde speile sig, så var det rige alle mennesker ufatteligt, men da vi nu alle  kan vide, at også i de verdslige kongeriger, med borgerlige selskaber, er retfærdighed, fred og glæde hvad folkene ønsker sig og forlanger af deres konger, som det eneste, rigerne kan blomstre ved, så kan vi også alle fatte, at når vorherre jesus christus skiænker menigheden, som sit åndelige folk, den i sandhed åndelige, og i ånden og for hjertet sande og virkelige retfærdighed og fred og glæde, da viser han sig derved som en konge over alle konger og giør sit rige blomstrende over alle verdens riger.
når vi nu med denne oplysning betragter hvad der enten i det hele eller navnlig hos os kalder sig christendom, christelighed og christenhed, da seer vi ikke blot strax en grændseløs forvirring af begreberne, men finder tilstanden så utålelig, at turde vi ikke håbe en væsenlig forbedring, da måtte vi blindfødte, som herren har gjort seende, heller idag end imorgen vende såvel stats-kirken som kirkestaten ryggen og redde os ud af vilderedet, med det troes-ord, som altid eens skal frit forkyndes og modtages, og med herrens indstiftelser, som kun er saligheds-midler for de troende, men skal ståe til deres fri rådighed, og må det nødvendig, for at håbet og kiærligheden kan komme til at svare til troen, og for at det åndelige guds-folk kan komme i virkelig besiddelse af det åndelige guds-rige, som er retfærdighed og fred og glæde i den helligånd. sålænge vi imidlertid tør håbe på en væsenlig forbedring af vor tilstand, da skal vi holde ud i den bundne stilling, hvori herren har kaldet os, og den  christelige oplysning, vi under de meget ugunstige forhold har nået, kan og skal lære os, at ved en vis grad af borgerlig frihed, i åndelig og hjertelig henseende, vil tilstanden være så væsenlig forbedret, at både nydelsen af guds nåde i christus og renselsen, som altid må begynde indenfra, når de skal være ægte, kan giøre kæmpeskridt, og at de måe have gjort dem, førend menigheden er skikket til at være som staden på bjerget og bære hele verdens fiendskab, hvad den vistnok, ligesom fra først af, dog må tilsidst.
derfor har jeg, ligesåvel efter den borgerlige religions-friheds indførelse, som før den tid, håbet på sognebåndets løsning og hilset den, som halvdelen af den frihed, christi ånd, som sandhedens ånd, nødvendig kræver, når han skal blive og virke hos os, og derfor håber jeg bestandig på præsternes afløsning fra embeds-eden, forsåvidt den pålægger dem verdslige bånd i deres åndelige stilling, ved evangeliets forkyndelse og ved husholdningen med guds hemmeligheder, og når denne tungebånds-løsning opnåes, da skal jeg hilse den anden halvdeel af den frihed, christi og sandhedens ånd kræver, for også hos os at røgte sit guddommelige ærinde, som er åndelig og hjertelig at skille alt det menneskelige fra det verdslige og syndige, ligesom det adskildtes ved guds-ordets kiøds-påtagelse hos jesus, marias søn, og at opelske menigheden ligeså menneskelig i guds billede, som han (den helligånd) opelskede jesus på jorden til den elskelige søn, i hvem den himmelske fader både har og åbenbarer sin velbehag.  da nu også christi ånd, som den guddommelige sandheds-ånd, har alle menneskelige tungemål i sin magt, og vil vise det endnu klarere den sidste pindsedag end den første, så har det slet ingen nød, at vi jo nok, når vi ret fåer ham til vor “ledsager”, både lærer at forståe hans “tale til menigheden,” og at troe ham på ordet, til det giennem en tilsvarende christelig livs-erfaring beviser og forklarer sig selv.
det er nemlig med christen-livet, som med menneske-livet i alle sine skikkelser, at al sund menneske-forstand derpå kun langsomt udvikler sig under livets selv-betragtning i sandheds lys, eller, som vi pleier at sige, derved, at livet i en vis grad bliver sig selv klart, så det er åbenbar kun giennem et christeligt levnetsløb, i tro og håb og kiærlighed, at menigheden, og vi i den, kan komme til forstand på og til klarhed over det forhold, hvori den christne tro, det christelige håb og den christne kiærlighed ståer såvel til hinanden indbyrdes, som til deres kilde i herrens munds ord ved dåben og nadveren, og til deres frugter i det åndelige guds-rige på jorden, og endelig til de tre guddommelige vidner i himlen, da det følger af sig selv, at det trefoldige menneske-liv i guds billede må finde sin forklaring i det treenige guddoms-liv, eller, som vi pleier at sige: den guddommelige treenighed. kun i samme grad, som vi nærmer os denne klarhed, bliver det betimeligt og gavnligt at arbeide på en christelig lærebygning, og det er åbenbar først nu, da vi begynder at see lys i herrens lys over christen dommen, christeligheden og christenheden, i saliggiørelsens orden, i guds-folkets liv og på guds-rigets enemærker, at vi kan udkaste en grund-tegning på papiret, som, med alle sine mangler og i hele sin ufuldkommenhed, dog sigter til det rette mål.
sålænge man nemlig hverken kiender forskiel på tro og lærdom, eller på liv og levnet, eller på liv og død i åndens verden, endsige da på de åndelige livs-kræfter og deres virkninger, ja, sålænge man slet ikke veed, hvad christendom, christelighed og christenhed vil sige i guds mund og på åndens sprog, men kun hvad man selv på verdens sprog kalder så; da kan der neppe tænkes noget mere latterligt end at ville reise en christelig lærebygning, og dog har man sædvanlig overgået sig selv i latterlighed, ved at ville reise hele to christelige lærebygninger: en dogmatisk og en moralsk, eller en troes-lære og en livs-lære, hver på sin grund-sætning, som nødvendig måtte blive død for den ene og vantro for den anden.
nu, da menigheden i alle måder trænger høilig til al den christelige oplysning, vi kan give, om troen på gud-fader, på jesus christus, hans eenbårne søn og på den helligånd, som denne tro ved dåben bekiendes og i dåben beseigles, men er dog kun menigheden dårlig bekiendt, fordi både forsvarerne og modstanderne af treenigheds-læren har kappedes om at formørke og forvirre den, og da det fremforalt er en livs-sag i menigheden, at troen på den helligånds gud dommelige selvbevidsthed påny bliver levende og frugtbar, nu skal jeg i et eget stykke om treenigheden bidrage dertil hvad jeg med pennen kan, og da vil man fåe at see, hvad der er blevet mig klart og hvad der endnu er mig mørkt i forholdet mellem det christelige guds-begreb og menneske-begreb, og i fællesskabet mellem gud og mennesket i jesus christus, som fællesskab om det guds-rige, der er retfærdighed, fred og glæde i den helligånd, altså med andre ord, see mit forhold til en christelig lærebygning, hvis grund-træk jeg øiner, men mægter dog ikke således at forbinde, at de kan skues i deres klare sammenhæng.

skal vi sörge dybt og klage,   
ved den ædle kvindes död, 
og med gråd på kind ledsage
levningen til jordens skjöd,
hvor kun hersker under mulde, 
gravens nat og dödens kulde!
nei, kun ved et hjerte-minde,    
om hvad hun i live leed,    
skal en vemods-tåre rinde;    
thi den gode strid hun stred, 
æred ham i mörke dage, 
som er mægtig i de svage!
derfor, da farvel hun stammed,
til hvad hun tålmodig bar,
ei udsluktes, men opflammed    
hendes lys med lue klar,    
ledte, gjennem dödens skygger,    
öiet did, hvor livet bygger!
fra al jordens kval og möie    
sovet hen i jesu navn,    
vågned vist hun i det höie,    
uden sorg og uden savn,    
har så, efter vinter-dage,    
evig sommer blid tilbage!
derfor ved den ædles båre    
föle vi, med tåre-smiil,    
at hvor livets torne såre,    
blödes ei for dödens piil,    
når bag graven, bod for vånden:    
lys og liv man seer i ånden!

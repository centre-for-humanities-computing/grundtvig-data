når en kæmpe som steffens ydmyg bekiender, at han er meget for lille, til at see herrens propheter og apostler, end sige da ham selv, over hovedet, da forarger det naturligviis alle de storagtige lilleputter, hvoraf nuomstunder den literaire verden vrimler, og det er ganske i sin orden, at de pege fingre ad ham, og vrænge efter ham, thi det er alt hvad de mægte, og alvorligheden, veed de, sidder hos mange læsere så løs, at den lader sig fordrive af det første, det bedste fjellebod-spilop. her til lands, hvor det lille vognmands-lag, på den sidste tid, synes at spille mester, er det heller intet under, at indførselen bliver derefter, og på denne måde lader det sig forklare, at en så plump og jammerlig anmeldelse af vor berømte landsmands bog: om den falske theologie og den sande tro, som den, der forleden stod i dagen, er det eneste, man hidtil herom såe på dansk. så bør det imidlertid ingenlunde være, dertil er bogen for vigtig, og  dagens indfald forbyder mig længer at opsætte, hvad jeg længe havde betænkt, tilskynder mig uopholdelig at anmelde et skrift, der, efter mine tanker, er skikket til at vække mange gavnlige betragtninger.
at et så opvakt hoved, som steffens unægtelig er, en skribent, der ei blot har deelt tidens høieste philosophiske anskuelser, men, som en af hoved-mændene, kraftig virket til deres uddannelse og udbredelse, at han, i manddoms-alderen, opgiver dem, som noget, der ei kan tilfredsstille den sandhedskiærlige gransker, og bekiender, at han i den gamle, på de høie skoler som forældet hardtad bortkastede bog: i bibelen, har fundet, hvad han i tidens selv-klogskab forgiæves søgde, fundet sandhed til salighed der, ikke ved spidsfindig fortolkning, men ved at tage alt eenfoldelig, som luther og de gamle; det er unægtelig et vidnesbyrd om evangeliets kraft, som det vist nok ikke behøver, men som dog alle christne må glædes ved, og som burde vække mange til alvorlig eftertanke. at vor tid er mageløs ligegyldig ved det største  af alle spørgsmål, ved spørgsmålet om sandhed til salighed, det er øiensynligt, men skulde selv sådanne exempler ei vække andet end kåd spot og latterlig fornemme skulder-træk, da måtte man for alvor troe, at den nærværende slægt i det hele slet ingen følelse havde af åndelig natur; thi hvem der blot halvveis troer, at det i ham, der veed af sig selv at sige, ei kan opløses, men må i evigheden høste, som det i tiden såede, hvem der også kun halvveis troer det, og har beroliget sig over sin øvrige vantro med den tanke, at i så oplyste tider kan kun tosser og børn have fædrenes tro, han må dog nødvendig føle sig rystet, ved at see, han tænkde feil, ved at see en af tidsalderens høiest begavede vende tilbage til fædrenes tro, og bekiende det høit, uden at ændse alt hvad han derved taber i verdens øine, et tab, som dog vist intet uden sjæle-fred og et levende saligheds-håb kan for ham erstatte. rystet i sit inderste, må en sådan drives til alvorlig at undersøge, på hvilke grunde hans saligheds håb, og hans ringeagt for gammeldags christendom hviler, og når mennesket først kommer dertil, at han alvorlig spørger om sandhed til salighed, da viser kirkens historie os, at erfaring stadfæster stifterens ord: hvo som er af sandhed, hører min røst. hvo som derimod, når han seer en stor ånd bøie sig for christi ånd i bibel-ordet, beroliger sig med den tanke: dersom jeg har ret i min vantro, må han være forrykt eller gåe i barndom, altså er han forrykt eller gåer i barndom, han må i det mindste ikke snakke med om hvad der er fornuftigt, hvad der er lys eller mørke i åndelig forstand, thi enten veed han det slet ikke,  eller han skyer lyset, som jo måtte vise ham, det skulde først afgjøres, om han har ret i sin vantro, før han, uden dårskab, kan slutte, at den modsatte tro er uforsvarlig. overalt synes det dog virkelig at grændse nær til galskab, når man påståer, det er ånds svaghed eller forrykthed at antage en tro, der ei blot til alle tider har talt store hoveder og høist besindige mænd blandt sine bekiendere, men som øiensynlig har bragt videnskabelighed og forstands-udvikling til den høide, de i christenheden have nået. vil man giælde for oplyst og fornuftig, skulde man dog i det mindste vogte sig for at tale så forvirret, og slutte så halsbrækkende, at man beskiæmmes af hvad man selv kalder lys og fornuft.
dette være sagt som en venlig påmindelse til dem, der nuomstunder vil slåe sig til ridder på bibelsk christendom, at de ikke af milepælen i halle lade sig forføre til at troe, de på det attende århundredes aflukkede vei kan nåe anden hovedstad end skams-torp, hvor de dog vist nødig vil beklæde høisædet. hvad vei de måe gåe, for nu at gjøre ordets tjenere livet surt, har jeg naturligviis intet kald til at vise dem, men vel har jeg kald til at lære dem, at vores tro ei døer af trudsler, og at de ere lysets statholdere, netop som paverne vare christi, hvorfor deres banstråler da også have samme virkning på os, som hines på reformatorerne, så dem kaste vi smilende tilbage, med det oprigtige ønske, at de måe ramme lysets fiender, under hvilket navn og hvilken kappe de end skjule sig, ligesom hine rammede christi! vi høre til den menighed, som stifteren gav navn af  lysets børn, og bød at svare til navnet, det sidste glemde vist nok mange, som bar det, men dog vidner historien, at overalt hvor bibelen kom hen og troedes på ordet, der tændtes lys, og der kan da vist ingen med grund fortænke os i, at vi kræve stærke beviser, før vi vil troe, at hvad der tændte lys i vor sjæl, og tændte lys i landene, fra jorsal, hid, at det er mørke, og at hvad christendommen, på sin vei giennem tiden og på sin vei til vort hjerte, fordrev som mørke, adspredte som tåge, at det er nu blevet lys. ei lysets børn, men dets feige forrædere måtte vi være, hvis nogen pave-bulle, i hvis navn den så udstædes, kunde bringe os til at antage så utroelige ting, eller endog kun til at fortie vor urokkelige overbeviisning, at hvad der har gjort lysets gierning overalt, er lys, og hvad der stræbde at forhindre og afbryde den, er mørke, og at det er bibel-troens forhold til alt hvad der i tidens løb har fornægtet og bekæmpet den.
at udsige denne overbeviisning må nødvendig være trang for hver christen, i dage som disse, at udsige den høit og varmt må hver christen, som fik tale-gaver, ansee for en skyldig kiærligheds-gierning, og dobbelt forpligtet må han føle sig dertil, når han hidtil, som forfatter, som vældig folke-taler, meer eller mindre selv drog i åg med de vantroe. denne kiærligheds-gierning er det, henrik steffens har udført, i bogen om den falske theologie og den sande tro, og hvem kan være christen, uden at glæde sig ret inderlig derover, glæde sig dobbelt, fordi han ikke, som adskillige bekiendte mænd i vore dage, der atter nærme  sig kirken, lader, som om det altid var hans mening, men bekiender åbenhjertig, han har selv været i vildfarelse, og vendte om, da han såe det. at fienderne spotte med en sådan bekiendelse, er naturligt, men at den betager dem den fornøielse at slåe manden med hans egne ord, er dem tilvisse meget ubehageligt, og at en forfatter, som bedre end de fleste var istand til at forbinde sine forrige yttringer med de nærværende, ei vil bringe den os alle fristende forfængelighed det mindste offer, er os et glædeligt pant på, at solen er gået ned over de propheter, som vente at see steffens knæle for et afguds-billede, hvis blændværk han så klart giennemskuer. kun opblæste dårer spotte med hans ord, at anelsen hos ham gik foran troen, som om formodningen ikke altid i åndelige ting måtte gåe foran for visheden, og som om især steffens kunde undlade at bemærke hvad der i høieste grad var tilfældet med ham, og hvad der kaster lys på hans hele offentlige bane. netop ved denne bemærkning taber hans bekiendelse alt mueligt skin af skrømt, for ei at tale om, hvad kun egenkiærlige dårer kan kalde falsk anklage, thi den stemmer derved overeens med hvad alle andre christne, der opmærksom have betragtet hans åbne færd, måtte finde. hvem der således, med mig, for over 20 år siden, studsede ved at høre steffens, med henrivende veltalenhed, beskrive christendommens stråle-bane giennem tiderne, ophøie dens guddommelige virkninger, nedrive det opsminkede, livløse afguds-billede, man i frankrig opreiste, og trindt i europa tilbad som en himmelfalden minerva, hvem der hørde det, må vel sande, at anelsen hos denne store ånd gik forud, ja  besynderlig langt forud for troen, og hvem der ikke hørde det, kan dog komme til samme overbeviisning, ved opmærksom at læse det 7de og 8de stykke i hans indledning til philosophiske forelæsninger; thi selv om man ikke så nøie, som vi der da studerede den falske theologie, kiender den tone, der 1803 herskede hos os, kan dog af dens endnu vedvarende efterklang lære nok, for at skiønne, at hvem der da talede som steffens, måtte dybt og levende ane den christi sande guddom, hvis herlighed således for hans blik giennemstrålede tiderne. at det ei heller er noget, jeg først nu finder, kan hvem der lyster see i mit korte begreb af verdens-krøniken (1812) og det dertil hørende krønikens gienmæle, hvor jeg udsagde det ønske og håb, jeg nu med glæde seer opfyldes. der sagde jeg også, hvad jeg nu med fryd gientager, at skiøndt jeg i hine dage, som storagtig ungersvend, veltilfreds med det skyggeværk, man dengang kaldte oplyst theologie og renset christendom, kun beundrede hans ild og tale-gaver, så var det dog en gnist af denne ild, hvorved, da herren vilde, lyset tændtes i min sjæl, så han er den eneste lærer på høiskolen, hvem jeg haver noget at takke, han er og den, som ved at pånøde mig bekiendtskab med et høiere blik for konst og videnskab, rakde mig nøglen til valhals låsede dør, og, hvad der er meer, bidrog mægtig til at bevare mig for en miskiendelse af troens forhold til konst og videnskab, som er fordærvelig, men hvoraf en christen dog, i dage, da begge dele dreves så uchristelig, nødvendig måtte fristes. ei kan jeg fritage steffens fra at spottes som en åndelig krøbling af dem, der kalde det tegn på sundhed og kraft,  afmægtig at trodse den kæmpe, som, efterat have lidt døden for sine, deler med dem sit evige liv, og har giennem århundreder viist, at han kun behøver at udrække spiret, så knuses hans fiender som leerkar. ei kan jeg heller forhindre nogen fra at mishandle hans bog og fordreie hans ord, men dybt måtte jeg foragte mig selv, om jeg kunde tåle, at man for mine øren håner den herlige mand, og christendommen i ham, uden i sandheds navn at åbenbare uretfærdigheden, og kiærlig, ja broderlig at dele al den spot og galde man vil udøse over ham, fordi han har gjort, hvad alle burde: erkiendt sin vildfarelse og sin trang til den himmelske frelser, er vendt om til den herre, som os kiøbde, og har frimodig bekiendt sin tro!
dette være nok for denne gang, thi det kan være nok, da ingen hos os endnu har prøvet at drøfte bogen om den falske theologie og den sande tro, men dagen kun gientaget en tydsk forhånelse, som kun kan ramme, hvis overgang til christendommen: til den sande, virkelige, giennem tiderne forplantede, i ordet uforanderlig talende christendom, hvis det, uden videre beviis, er nok til at vanære en mand, hvis det er et åndeligt selvmord, som fortjener skiændsel og afskye.
vel havde jeg betænkt, her, med det samme, at giennemgåe bogen, og, uden at fortie dens mangler, giøre opmærksom på de mange skarpe blik og dyrebare sandheder, den indeholder, men det vilde medtage mere tid end jeg kan tåle, at forhånelsen, uden at blottes i sin nøgenhed, flyver om land; her er vel ikke heller stedet til en tale, der turde falde de fleste  læsere meget for alvorlig. vel veed jeg ikke ret, om bøger af mig meer finde læsere i danmark, hvor man i det hele synes at have lagt bogen på hylden; men netop derfor agter jeg at prøve det, og kan da ei fattes leilighed til nærmere at omtale en bog, der, som en stemme fra menigheden, svarer til sit navn, og fortjener at besvares, venlig, alvorlig, med en stemme fra kirken.
n. f. s. grundtvig.

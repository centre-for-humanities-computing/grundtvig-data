ved den blanke sö i bögeskygge
               deilig er den sommerlange dag,
               löber let med munterhed og hygge,
               fugle-sving i sky og harpeslag,
               men der er dog ei på hele jorden
               nogen plet med sorølundens kår,
               thi på denne bögeholm i norden
               varer dagen femogtyve år.
ja, sålænge vared sommerdagen,
               med guldregnen og med rosen-flor,
               liflig toned nattergale-klagen
               med en morgenlærke-sang i kor,
               smelted under hyrdeflöiten sammen,
               hvor i skygge og i sommer-glands
               bernhard og lucie sad med gammen,
               bandt hver morgen sig en brudekrands!
hil da eder: skjald med din hyrdinde,
               som sad her den lange sommerdag
               i lövsalen under bög og linde,
               mellem fuglesang og harpeslag,
               og så med al deilighed for öie,
               og med öie for al deilighed,
               som fra dybet og som fra det höie
               til os stiger op og daler ned!
sommer-kvælden nu på slöret væver,
               tæt besået med gyldne stjerner småe,
               lærken stille om sin rede svæver,
               lader nattergalen ene slåe,
               men som i en deilig sommer-aften
               sangens toner over stille sö,
               let hensvævende sig hviler kraften
               her på nordens magelöse öe!
sommer-kvæld med nattergale-klagen,
               med dagrödmen under slör i nord!
               lign kun du i længde sommerdagen!
               lign i yndighed det stille soer!
               brudekrands af immerfriske blommer!
               duft om hvide som om gule hår!
               magelös som bögeholmens sommer,
               duft nu södt i femogtyve år!
n. f. s. grundtvig.

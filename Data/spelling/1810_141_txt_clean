at min dimisprædiken måtte mishage mange, var så naturligt, at det modsatte måtte have gjort den til det latterligste produkt i vor litteratur; men at nogle af hovedstadens præster vilde anklage mig for den, det kunde jeg ikke vente, og megen møie har det kostet mig at kunne tro det. forkynde de herrens ord i den forstand, jeg tager udtrykket, da kunne de jo være rolige, thi formodenlig tro dog deres tilhørere egne øren; er det derimod ikke så, da er det vist nok, at også de ere mente, men kunne de da håbe, man vilde tro det at være anderledes, hvis jeg kunde dømmes for at have injurieret standen, ja, kunne de, som redelige mænd, endog ønske, at man skulde tro andet om deres offenlige tale, end hvad sandt er? ei sige de, at de tale standens, ikke deres egen sag, thi de måtte være mindre end børn i forstand, dersom de for alvor kunde tro, jeg havde ment alle, mindst skulde man vente en så vrang udlæggelse af mænd, der som talere jo må vide, at man taler om det herskende i almindelighed; af præster, som jo må vide, at så talte kristus og apostlene fordum. ja, mærkede de det end ikke selv, da tykkes mig dog, at enhver præsts vægring ved at tage del i deres underlige id
 måtte oplade deres øine. underlig kalder jeg den, kun fordi jeg ei vil sige mere, thi hvad jeg  kunde sige, når de som bære navn af videnskabsmænd og jesu læres talsmænd ville drage en sag for verdslig domstol, som aldrig der kan afgøres, er klart, og jeg skal sige det, hvis timen kommer, da jeg bør. indtil sålænge, ei et ord mer herom; jeg har fulgt min overbevisning; hver følge redelig sin og ræddes ei for at bekende den, da er hver agtværdig og følgerne kunne vi rolig overlade til den eneste, der mægter at overskue følgernes række.
hvad nu brevskriveren i skilderiet angåer, da har jeg kun såre lidet at sige. han er enig med mig om, at skal hin sag føres, må det være for publikums domstol, og jeg seer ikke rettere end at guds ord i hans mund ene betyder den menneskelige fornufts udsagn. da fornuften, som alt, er af guddommeligt udspring, er det vist nok sandt, at gud taler til os gennem den, men at det ei var det jeg mente, da jeg sagde at herrens ord var forsvundet af hans hus, er jo klart af prædikenen selv, og jeg har desuden andensteds udførligere sagt min mening herom
i min afhandling om religion og liturgi i theologisk månedsskrift februar 1807, hvor også den, som har lyst, kan se min dom over nutids præster med alle de undtagelser og nærmere bestemmelser, som have hjemme i en afhandling, men ei i en tale.
. om der nu i sandhed gives et sådant guds ord, som det jeg savner i vor tids protestantiske kirke, derom er det tidsalderen strider med sig selv, og  her kan ei være sted til en sådan undersøgelse. jeg har sagt, at man i kirken hel ofte hører forfængelig snak om alskens småting på jord, ei fordi jeg jo vel vidste, at når man vil sige: intet er stort, kan man også sige: intet er småt; men fordi jeg troer at alt er egenlig for småt til at omtales i kirken, når det ei sees i sit bestemte forhold til det høiere. hvad det angåer, at selv den mindste anstødssten må vises og vendes og dreies på alle kanter for at den dydige ei skal snuble over den, som læsset der væltes af tuen, da veed jeg vel, det ei er ualmindeligt, at betragte den dydige mand som et læs dyder, men det er ei min synsmåde, og jeg mener, at når man vandrer med åbne øine ved lys dag, siger det ikke stort, om man møder en ubekendt sten.
i min afhandling om religion og liturgi i theologisk månedsskrift februar 1807, hvor også den, som har lyst, kan se min dom over nutids præster med alle de undtagelser og nærmere bestemmelser, som have hjemme i en afhandling, men ei i en tale.
n. f. s. grundtvig.

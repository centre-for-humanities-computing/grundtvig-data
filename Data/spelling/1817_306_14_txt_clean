at svenskerne aldrig have været stærke i poesien, er en temmelig almindelig antaget sætning, men det gåer med den, som med så mange slige, den er omtrent, som man tager den til. forståer man ved poesie, hvad man vel bør: syn og skildring  af de åndige kræfter og forhold under sandselige, livfulde billeder, i klangfuld tale, da troer jeg selv, man, uden at vove stort, kan underskrive sætningen, men forståer man derved lyst og evne til at give indbildte kræfter og forhold skin af virkelighed, da måtte man vel, ikke blot for rudbekkernes skyld, regne svenskerne til de meest poetiske folkefærd. dog, hvorledes man end regner, er det vist, at man fra middelalderen kun har såre lidet der kan kaldes svensk ord-poesie, og selv det mindste stykke må da være historikeren særdeles velkomment. et sådant har snorro, den mand, som svenskerne, eller dog den svenske historie skylder så usigelig meget, opbevaret os i efterstående fortælling, thi at fabelen hører med til poesien, vil vel ingen nægte, og at det er mærkeligt, at det ældste stykke svensk poesie vi eie er en fabel, må man vel indrømme, når man betænker, at fabelen avles af den mest bevidste digtning, er et læredigt, der hos egenlig poetiske folk, gierne kommer seent.
til indledning vil jeg blot bemærke, at røgnvald jarl i vest-gothland har, ved den uplandske lagmand thorgnys hjelp, truet kong olav svensker til at slutte fred med hellig olav i norge, og love ham sin datter ingigerd, som han dog giver  til kong jaroslav i gardarige; at røgnvald dernæst på sin egen hånd har sluttet fred med norge, og givet hellig olav astrid, den svenske konges frille-dotter, men er, for at undgåe kongens vrede, reist til gardarige. her begynder efterfølgende sagn, som i mine øine er særdeles mærkværdigt.
der var en lagmand i vester-gothland som heed emund af skare, og som nu, da røgnvald jarl havde forladt landet, bar prisen blandt folket, thi han feilede hverken for kløgt eller talegaver, var af fornem byrd, havde stort frændskab og megen formue, men det var en huul broder, så man kunde ikke troe ham, uden på det halve. det samme forår som jarlen var reist, kom gotherne sammen på thinge og klagede hinanden deres nød, thi de havde spurgt at den svenske konge var dem ikke god, fordi de havde giort venskab med kong olav i norge, for at fåe ham af halsen, og bar særdeles nag til de mænd der havde fulgt hans dotter astrid derop. da man nu ikke vidste hvad kongen kunde fåe i sinde, var der dem som meende, man skulde søge sin trøst hos den norske konge og give sig under ham, men så vare der andre igien  som rådte fra, og sagde at vest-gotherne havde ikke magt til at kunne ståe sig for svenskerne, og låe for langt fra hånden for den norske konge, til at han, som havde sin styrke langt oppe i den anden ende, kunde ståe dem bi. derfor, sagde de, er det allenfalds det bedste, først at skikke bud til den svenske konge, og prøve om man kan komme til forliig med ham, vil da det ikke lykkes, så har man jo endda det råd i baghånden at tye til den norske konge.
nu bade da bønderne emund om, at han vilde tage sig den reise på, som han også sagde ja til, og tog på vei med et følge af tredive mand. først tog han til øster-gothland, hvor han havde mange, både frænder og venner, som han var overmåde velkommen, og der søgde han råd for uråd hos de klogeste mænd han kunde finde, som da også allesammen vare enige om, at kongen handlede med dem, så det var både synd og skam. ligedan gik det emund, da han kom ind i sverrig selv, hvor han fik mange høvedsmænd i tale, og nu blev han da ved at reise, videre lige til han en aftenstund nåede upsal, hvor han lagde sig ind i et herberge og blev om natten. morgenen efter, op ad dagen, gik emund til kongen, og fandt  ham på domstolen i en stor forsamling. emund gik nu hen til ham, bukkede, og hilsde på ham, og da kongen såe det, hilsde han igien, og spurgde hvad mærkværdigt han havde at fortælle? å, sagde emund, hvad mærkværdigt skulde der vel findes hos småfolk i gothland! den største nyhed vi har, er den om otte storsnude i vermeland, som vi regne for den bedste skytte vi har. see! han tog i vinter sin bue, og løb på skie høit op til fjelds, og havde også rigtig fået sin skie-slæde så propfuld af gråværk, at det var alt det han kunde slæbe den efter sig, men så, på hjemveien, fik han syn på et egern i skoven, som han vilde have med. han skiød, og det sprang, og så blev han arrig, slap slæden, og stak i rend alt efter det samme egern, men immer trak det ind, hvor skoven var tykkest; så var det oppe, og så var det nede, snart ved roden, og snart i toppen, og som det var i det ene træ, vips! så var det i det andet. otte, han skiød, snart over, og snart under, men immer holdt han dog øie med egernet, og blev så gridsk på den fangst, at han blev ved at løbe, sålang som dagen var, men hvem der ikke fik egernet, det var ham. da nu mørket faldt på, grov han sig ned i sneen, som altid var hans skik, men så om natten gav det sig til at fyge, og om  morgenen, da otte skulde til at see om sin slæde, borte var den og borte blev den, og han kom hjem med en lang næse, see! herre! slige mærkværdigheder har jeg at fortælle.
ja, sagde kongen, har du ikke andet at fortælle, så er den mærkværdighed af de små.
jo, det er sandt, sagde emund, der er dog for nylig hændtes en virkelig mærkværdighed, og det var med gøte tuesen, som løb ud ad elven på vikingstog med fem snekker. som han nu låe under egerøe, kom der fem store danske handels-skibe i farvandet, og de fire tog han i en snup, uden at det kostede ham en eneste mand. der fik han da bytte i svære mængde, men det femte skib var imidlertid kommet til søes, og havde sat seil til, og gøte bag efter med sin egen snekke, og det var på et hængende hår, at han havde halet det ind, men så kulede hun frisk op, og dansken fløi pokker af syne. nu vilde da gøte vende om, men så blev det en flyvende storm, og han strandede på lessøe, hvor han mistede både skib og gods og de fleste af sine folk. imidlertid låe hans stalbrødre og skulde bie ham under egerøe, men der kom de danske med femten kiøbmands-skibe,  sloge dem ihjel, hver kiæft, og toge hele byttet tilbage. see! det fik de for deres nærighed!
ja, sagde kongen, det må jeg sige, er en mærkværdighed, som man kan være bekiendt at fortælle. men, hvad er ellers dit ærende her?
jeg er kommet, sagde emund, for at fåe dom i en vanskelig sag, hvor uplands-lov vil ikke rime sig med vor lov.
nu, spurgde kongen, hvad har du da at klage?
jo, sagde emund, der vare to adelige mænd lige fornemme af herkomst, men meget forskiellige både i kår og tænkemåde, de kom op at trættes om nogen jord, og gjorde hinanden fortræd, men den rigeste var den værste. endelig gik der dom i sagen ved lands-thinget, og den rige mand blev dømt i skadegiæld, men for det første gav han giæsling for gås, griis for soe, og istedenfor en mark puurt guld, hælvden guld og hælvden snavs, og så for det andet lovede han manden, der tog det for gode vahre, både last og skam. hvad dømmer nu i, gode herre!
sagvolderen, svarede kongen, betale fuld skadegiæld, som idømt, og til kongen trefold! alt at udrede inden år og dag, ellers have han sin  hovedlod forbrudt, halvt til kongens fadebur og halvt til ham der havde bod at æske!
emund tog nu vidner på dommen blandt de ypperste mænd, som fandtes på thinget, indskiød sig under uplands lov, hilsde på kongen, og gik.
nu kom de andre frem, hver med sit klagemål, og kongen blev siddende i rette, til langt ud på dagen, men da han var færdig og kom til bords, spurgde han efter emund lagmand. der blev svaret, at han var hjemme i sit herberge. da hent ham, sagde kongen, han skal være min giæst i dag. imidlertid blev maden båret ind, så stemmede spillemændene op med harper og giger og andet spilleværk; så blev der skiænket og drukket til aften, og kongen var lystig og glad, og der var fuldt med fornemme giæster, så han tænkde ikke mere på emund, førend han havde sovet og vågnede om morgenen. nu gik det ham om i hovedet hvad emund havde stået og fortalt dagen i forveien, og, såsnart han var påklædt, lod han sine vise mænd kalde, thi man må vide, at kong oluf havde immer tolv kloge mænd om sig, som sad med ham i rette, og skulde råde i vanskelige sager, men det var selv en vanskelig sag, thi når retten bøiedes, blev kongen vred, og dog var det omsonst at sige ham imod. da nu rådet var  kommet, tog kongen ordet, og befalede at hente emund lagmand, men budet kom igien med den beskeed, at emund var reist i går, strax efter måltidet. siger mig da nu, i gode herrer, sagde kongen, hvad skulde det spørgsmål betyde, som emund gjorde i går?
ja, herre! svarede de, det måe i selv forståe, om det skulde betyde andet, end som han sagde.
ja, sagde kongen, de to adelsmænd, hvoraf den ene var rigere end den anden, og som han snakkede om havde været usåttes og gjort hinanden fortræd, det skulde være mig og oluf tykkert.
ja, svarede de, det må herren nok sige.
men, sagde kongen så, at der gik dom i vor sag på uplands-thing, det husker jeg nok, men hvad skulde det betyde som han talde om misgiæld: giæsling for gås, griis for soe, og hælvden snavs for guld?
jo, herre! svarede arnvid blinde, på snavs og røden guld er der en mærkelig forskiel, men, skal jeg sige os, dog ikke nær som på konge og træl. i lovede oluf tykkert eders dotter ingegerd, som ikke har en dråbe i sine årer, uden den er af gammel grundsvensk kongeblod, som der er ikke mage til i norden, thi den slægt nedstam mer fra guderne selv; men nu fik kong oluf derimod astrid, som vel også er et kongebarn, men på mødrene side af trælleslægt, og det endda fra venden, og hvad er det for en konge imod jer, som tager til takke med sådant et bytte! dog, det er da i grunden ganske begribeligt, at en nordmand ikke tør måle sig med kongen i upsal; men det skulde vi allesammen kiønt takke guderne for, så det kan vinde og vare, thi de har ærlig holdt hævd over deres æt, uagtet nu mange give dem en god dag.
denne arnvid blinde var så stærblind, at han knap kunde see en hånd for sig, men det var en klog karl, og han havde to brødre, hvoraf den ene heed thorvid stammer, fordi han ikke kunde sige meer end to ord, uden at stamme, men var ellers fremsagt og havde mod i brystet, og den tredie broder heed freivid døve, fordi han var tunghør; alle tre for resten rige og mægtige, fornemme og snilde mænd, og kongens bedste venner.
men, sagde kong oluf, hvad vil så det sige, som emund fortalde om otte storsnude?
den ene såe til den anden, og ingen af dem vilde til at svare.
nu, sagde kongen, siig dog frem!
da sagde thorvid stammer: otte edder, nærig, nidsk, opblæst tosse kun meget ufuldkommen udtrykkes herved textens pudsige: atti atsamr, agiarn, illgiarn, dælskr folskr, men endnu har jeg ikke kunnet finde på at give det bedre..
kun meget ufuldkommen udtrykkes herved textens pudsige: atti atsamr, agiarn, illgiarn, dælskr folskr, men endnu har jeg ikke kunnet finde på at give det bedre.
hvem skal have det ørefigen? sagde kongen.
ja herre! svarede freivid døve, det lod sig vel sige lidt tydeligere, når i lod øret til.
tal nu kun du, freivid, svarede kongen, alt hvad du vil! du har lov som lyst.
nu da, sagde freivid, så er tingen den, at thorvid, som man siger er den klogeste af os brødre, vil sige såmeget, at hvem der ikke kan holde sig i skindet, og farer i harnisk for ingen ting, og giør en daler i tre mark, han bær sig ad som otte skarpskytte, og er både stolt og dum. vel er jeg nu tunghør, men ved det jeg har hørt een snak af mange munde, har jeg dog kunnet samle så meget, at hverken høie eller lave kan finde sig i, at i ikke bedre har holdt kongen i norge jert ord, og det især, fordi i derved har rykket en storthings-dom, som er afsagt på et folke-møde i upsal. sålænge svenskerne vil ståe jer bi, kan i blæse både den norske og den danske konge et stykke, ja blæse ad hvem det så var; men bliver  landsfolket enigt om at giøre opstand imod jer, da ere gode råd dyre, og eders venner i flugten.
å, sagde kongen, hvem vilde vel være hovedmand for det stykke arbeide, at skille mig ved land og rige!
ja, svarede freivid, gammel lov, gammel ret, og give sin ret bort, det giør ingen svensker. see jer engang om, herre! hvormange finde i vel her i rådet af alle eders høvdinger! tæller jeg ikke feil så er vi her sex i alt, og, sandt at sige, seer i her alle de rådgivere i har, thi såvidt jeg veed, ere de andre, hver sine veie, ude omkring i landet, at holde herreds-thing; ja, når jeg skal sige den rene sandhed, da løber budstikken om land og stævner folket til våbenthing, os brødre har man også villet have med i stemplingen, men da fader for os ingen oprører var, så vil heller ingen af os have det ord på sig.
bitterdød! råbde kongen, hvor tage vi nu et godt råd fra i en hast? der ere vi jo i en stødt ulykke. giver mig nu råd, i gode herrer! så jeg kan beholde mit konge-sæde og min fædrene-arv? men prøve styrke med alt sverriges folk, det vil jeg ingenlunde.
det skal være mit råd, herre! sagde arnvid blinde, at i, med hvem eder vil følge, farer ned  til aros, og så til skibs ud i mæleren. når i så vil give gode ord, kalde folket sammen og sikkre dem deres lovlige rettigheder, da kan vel budstikken endnu stoppes i tide, thi langt kan den ikke være løbet endnu, i den korte tid, den har været på farten. hvem i nu troer bedst, skik dem hen at handle med de mænd, der føre det store ord imellem bønderne, så fåer man at see, om knurret ikke lader sig dysse ned.
det råd stod kongen an, og, i brødre, sagde han, skal være mine bud, thi jer troer jeg bedst blandt alle mine tjenere.
nei, jeg bliver her, sagde thorvid stamme, men lad jacob reise! det kan behøves.
ja, herre, sagde freyvid, lad os giøre, som thorvid siger! han vil bie og ståe last og brast med eder, så reiser arnvid og jeg.
det råd blev fulgt: kong oluf gik ombord og lagde ud i mæleren, hvor mange søgde til ham, og brødrene droge til ullersager og havde kongens søn jacob med sig, men det var en hemmelighed. de såe nu strax at der var stort samkvem og oprør, og at bønderne holdt råd både nat og dag, hvorpå de søgde hen til deres venner og frænder, og sagde, at de ville giøre fælles sag med folket. hver mand tog imod de brødre med kyshånd, de  kom strax til at ståe for styret, og der strømmede folk til i flokketal, men der kom aldrig såmange, at de jo råbde med een mund: at oluf skulde ikke være konge een time længere; for de vilde ingenlunde tåle sådan en indbildskhed og selvrådighed, som det var, at han ikke engang vilde give kiøb, når de ypperste herrer sagde ham sandhed. da freyvid nu af almuens ubændighed mærkede, til hvilken yderlighed det var kommet, sammenkaldte han landshøvdingerne, holdt en tale til dem, og sagde: mig synes, at når en sag af den vigtighed, som at støde oluf eriksen fra thronen, skal drives igiennem, da bør vi høi-svenskere ståe i spidsen, thi det er gammel skik, at hvad uplands høvdinger har vedtaget imellem sig, det har rigens øvrige indbyggere kiendt for gyldigt; vore fædre trængde ikke til i statssager at spørge vest-gother om råd, og skulde da vi være så vanslægtede, at vi behøvede emund til vor formynder! nei, frænder og venner! lad nu os lægge vore hoveder sammen! det faldt i god jord. alle vare enige, og mængden af folket slog sig til de forbundne upsvenske høvdinger, med freyvid og arnvid i spidsen.
da nu emund såe det, tvivlede han nok om hvad der var i giære, og gik hen at tale med brødrene.
har i nu også betænkt, sagde freyvid, hvem i vil have til konge, når oluf eriksen er taget af dage?
ja, svarede emund, hvem vi synes bedst om, enten han så er af herreslægt eller ikke.
nei, sagde freyvid, det tåle vi høi-svenskere aldrig i vore dage, at riget skal gåe fra vor ældgamle kongeslægt, aldenstund den er så vel ved magt, som den er nu. tvende sønner har kong oluf, og en af dem vil vi keise til konge, men dog er der ingen sammenligning, thi den ene er adelbåren og grundsvensk af herkomst, den anden derimod et trælkvinde-barn og halvveis en vende.
nu råbde alle med gnye at jakob skulde være konge.
ja ja, sagde emund, denne gang fåe da endnu i høi-svenskere eders villie frem, men jeg tør spåe, det gåer nok engang i en anden stue, og somme af dem, der nu ikke vil høre andet, end at riget skal hænge ved arvetallet, tør vel endnu leve den dag, da de samtykke i at andre slægter komme til høisæde, og før bliver det dog aldrig godt.
nu ledte freivid og arnvid kongens søn jacob, som var en ti, tolv år gammel, frem på thinge, hvor han blev gjort til konge, og af sven skerne døbt om til ønund, hvilket navn han siden bar alle sine dage. den ny konge antog nu hofsinder, beholdt hvilke høvdinger hos sig han vilde, med såmeget folk som han agtede fornødent, og gav resten hjemlov. siden gik der bud imellem kongerne og så mødtes de, og gjorde forlig på de vilkår, at oluf skulde være konge i landet sin livstid, men holde fred med kongen i norge og med alle dem der havde taget deel i opstanden; ønund skulde også være konge, og have af landet hvad han kunde enes med faderen om, men være pligtig til at følge bønderne, dersom kong oluf gjorde noget som de ikke vilde fordrage.

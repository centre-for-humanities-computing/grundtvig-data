pastor n.f.s. grundtvig agter, hos undertegnede, at udgive en håndbog i verdens-historien, vel nærmest beregnet på den studerende ungdom, men dog, som han tør håbe, omtrent lige læselig for alle dem, der ønske sig en lys og livlig forestilling om det mærkværdigste, der er skeet i tidens løb. der er nemlig bøger nok i mange sprog, der spille på de navnkundige mænd og store begivenheder gjennem alle tids-rum, men en håndbog i verdens-historien, der omtrent kan forståes af sig selv, og giver virkelig beskeed om det største, der har tildraget sig, med udeladelse af alt, hvad enten kun  har umiddelbar vigtighed for den historiske professor, eller bebyrder og trætter dog begyndere, istedetfor at veilede og oplyse dem; en sådan bog er ingensteds nem at finde, og fattes aldeles i vor læse-verden. opgaven er vist nok heller ikke let at løse, men den er vigtig nok til at undskylde de ufuldkommenheder selv heldige forsøg måe have, og da forf. føler både drift og kald til at gjøre sit bedste, smigrer han sig med det håb, at publicum også, ved en tilstrækkelig subskription vil sætte ham istand dertil.
bogen vil udgjøre tre bind i stor octav, hvert omtrent på 30 ark, det første om oldtiden (til roms fald), det andet om middel-alderen (til constantinopels indtagelse), og det tredie om nytiden lige til ind i vore dage, og, såvidt forfs. tid og kundskaber tillader, vil alt blive øst af de bedste kilder, det vil her sige: af de bøger, som ligge begivenhederne nærmest og have opfattet dem livligst, da det er historiens nærmeste opgave, at lade folkefærd, tidsrum og begivenheder skildre sig selv.
bogens priis vil tildeels beroe på subskribenternes antal, men skal dog ikke overstige 8 sk. arket. subskriptionen som gjælder for alle 3 bind, sluttes sidst i septembermåned, ved hvis udgang alle påtegnede planer bedes indsendte. på 6 exemplarer gives subskribentsamlere det 7de frit.
wahlske boghandel,
ulfeldtsplads nr. 118.

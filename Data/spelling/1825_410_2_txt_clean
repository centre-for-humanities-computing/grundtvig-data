er selv lyset i dig mørke, o da, hvilket mørke!
matth. vi. 23.
der udbredte sig, gjennem det attende århundrede, over hele christenheden, under navn af oplysning, en syns-måde for christendommen, og i det hele for menneskets åndelige, oversandselige forhold, som vel i grunden var intet mindre end ny, men havde dog for de fleste hele nyhedens tillokkelse, da det var en syns-måde, der hidtil, i den største deel af christenheden, kun havde været de lærde bekjendt, som et foster, deels af hedensk blindhed, deels af jødisk og tyrkisk fiendskab mod christendommen, og deels af sværmeres indbildskhed, som havde stræbt at omskabe christendommen efter deres eget hoved. da denne oplysning allevegne først fremtrådte i åben feide mod christendommen, og bekæmpede den gjerne med spottens og forhånelsens bidende våben, fandt den naturligviis allevegne modstand, undtagen i preusen og brandenborg, hvor kongen selv var dens første talsmand, og hvor der altså ingen fare var ved at udbrede men vel ved at bestride den. kongen var, som man veed, friedrich den eneste, der gjorde sig en ære af at spotte med christendommen, og af at nægte ei blot dens eiendommelige sandheder, men selv hvad man dengang regnede til den naturlige religjon: gud, forsyn og udødelighed. berlin blev nu ganske naturlig den ny oplysnings stabel-stad, hvorfra dens vahre, især ved den halvstuderte bog handler nicolais driftighed, med høirøstet anpriisning, udbredtes over den lutherske menighed. så umueligt det end måtte synes, at denne oplysning kunde tækkes theologer, eller bringes i forbindelse med den kirkelige og videnskabelige underviisning i vor menighed, så var det dog intet under, at en så berømt og mægtig konge, som friedrich den eneste, fandt theologer, der, ham til behag, søgde at stifte forlig mellem christendommen og dens fiender, og det er noksom bekjendt, hvor ivrig især teller i berlin og semler i halle, stræbde til dette besynderlige mål. hvorvidt disse berømte skabere af den ny theologiske oplysning i vor menighed, selv vare enige med deres konge, og med voltaire, hans store prophet, lader sig såmeget mindre afgjøre, som de begge vedkjendte sig, ja vare selv byg-mestere af et system, efter hvilket man, med hensyn på de locale og alle andre omstændigheder, skal kunne sælge andre for sandhed, endog for guddommelig sandhed, hvad man selv ikke troer, og dog være ei blot en ærlig mand, men en sandhedskjærlig og priselig lærer. det kan og må imidlertid, efter disse mænds eget system, være os ligegyldigt, hvad sådanne lærere troede, og de ere os kun vigtige, fordi deres oplysning fandt bifald, og blev, i en menneske-alder så godt som herskende på alle høiskoler i det protestantiske tydskland. da nu først de lærde theologer trådte i pagt med den voltairiske oplysning, kunde det ikke feile, at jo mængden af præsterne, deres discipler, trådte i deres fodspor, og derved forsvandt ei blot den eneste dæmning mod ugudeligheden, der fra frankrig, især under revolusjonen, gjennem utallige render udbredte sig over hele europa, men kirker og skoler bleve selv, for en stor deel, dens forbundne, da man der lærde at ringeagte christendommen, og stod da værgeløse mod dens åbenbare fiender, som spottede med alt guddommeligt, og smigrede menneskets syndige lyster!
også til os kom oplysningen, den semlerske såvelsom den voltairiske, og skjøndt den kom senere hid, og fandt ingensteds varmere og mere åndelig modstand, så nytter det dog ikke at dølge, også hos os blev den herskende, og, i en vis henseende, måskee endog mere herskende her end i tydskland, også hos os ståer i det hele kirken kun som en ruin fra gamle dage, spottet som en sådan af de lystige, ringeagtet, som en sådan af de fleste, og benyttet ei af få til at vedligeholde og forplante en oplysning, efter hvilken dens fald er i grunden ei at beklage, men snarere, som beviis på overtroens undergang og fornuftens myndighed, at glædes ved.
således forholder det sig åbenbar, og så lidet jeg har lyst til at nægte, hvad der er mig en kjær tanke, at det nu er noget bedre end ved det nittende århundredes begyndelse, er jeg dog langt fra at være af deres mening, som troe, vi kun have en levning af det attende århundredes vantro og ugudelighed at bekjæmpe, der snart, deels ved døden, deels ved bibel-selskaber og andet sligt vil kunne udryddes. i mine øine var det attende århundredes oplysning kun udbrud af en gift, der gjennem lange tider havde samlet og nu omsider klarede sig i christenheden, så på dens udryddelse er ikke at tænke; det høieste, vi tør håbe, er, med guds hjelp, at standse dens udbredelse, og redde dem, der, så at sige, uskyldig ere smittede deraf. sandelig, hvem der med eftertanke har betragtet folket, hvor der hverken var formegen kundskab, forstand eller læsning, og hvor man neppe kan spore løbet af tidens strøm, og såe dog, hvor ligegyldig for alt åndeligt, hvor vantro i grunden man var, han vil vist sande med mig, at der gjøres forplanterne af det attende århundredes oplysning formegen ære eller formegen skam, når det alt ansees for deres værk, så, når også deres virksomhed, med alle sine følger, kunde udslettes, vilde vi endda have ugudelighed  nok at sørge over, finde en dødelig sygdom, ulægelig hos mange, fordi de ikke vil helbredes.
men derfor er det lige vist, at virksomheden af det attende århundredes oplysning er fordærvelig, forhindrer det gode, og gjør det onde værre, så det må være christelige boglærdes inderlige ønske og ivrige bestræbelse, med guds hjelp, at standse den, og fremme sand oplysning om den store skæbne, at være et menneske, skabt til det evige liv, og om den sørgelige sandhed, at mange dog kun berede sig til den evige død.
at den voltairiske oplysning er afskyelig, det indrømme vel de fleste, om end tit kun med munden, men at den semlerske ståer i pagt dermed, finde mange utroeligt, og selv kalder den det skammelig bagtalelse. alligevel er det vist, som historien lærer, at hvor de kom hen, banede de hinanden vei, og gjorde i deres opvext fælles sag mod luthersk christendom, som et mørke, der måtte fordrives, før oplysningens soel kunde overskinne landet, og når da den semlerske skoles discipler klagede over den voxende sandselighed og ringeagt for religionen, da anklagede de åbenbar sig selv og deres mester, som, langt fra at bestride den voltairiske oplysning, havde kraftig fremmet den, ved deres idelige forsikkring om, at det var ligegyldigt hvad man troede, når man kun ikke troede for meget, og ikke glødede for hvad man troede. det har også klarlig viist sig i det nittende århundrede, hvor enkelte løftede stemmen mod voltaire og hans afkom, at, et af to, ønskede theologerne af semlers skole dog langt heller voltairisk end luthersk oplysning, thi hin undskyldte, denne fordømde de, hin beærede de med navn af oplysning, om de end kaldte den lidt skjæv, denne brændemærkede de med navn af mørke, der vilde forvandle det attende århundredes lyse dag til bælgmørk nat.
det er alt anden gang jeg træder her i åben feide med det attende århundredes oplysning, i begge sine arme, og man kan da med rette fordre en rolighed, en klarhed og betænksomhed af mig, der ei var at vente hos unger-svenden, men fordredes dog så strængelig af ham, som om lys var uforenelig med dunkelhed, fredelighed med heftighed, sandheds-kjærlighed med overilelse, ja, som om rolighed, klarhed og betænksomhed udgjorde summen af al menneskelig fuldkommenhed, om så end roligheden var kulde, klarheden skin, og betænksomheden blot verdens-klogskab. men således lærde også virkelig det attende århundredes oplysning at betragte menneske-livet og veie dets fortrin; thi netop med denne kolde rolighed, dette klare skin og denne verdenskloge betænksomhed, som den unægtelig udbredte, dermed vilde den hjemle sig adkomst til at gjælde for den sande menneske-oplysning, uagtet den ikke forklarede det mindste af den dybe dunkelhed, vi dog alle måe føle, er eiendommelig for menneske-livet: for ånd i støv, for støv med ånd; uagtet den på hvert spørgsmål af det bekymrede menneske-hjerte, kun gav det iskolde, fortvivlede svar, giv dig tilfreds, tænk ikke på sligt, det er mørkt! ligesålidt nu som et menneske, der føler hvad han er, kan hylde en oplysning, der i grunden kun trøster med mørke, ligesålidt kan vist nok en christen, der føler hvad han troer, lægge vind eller vægt på de glimrende, men, åndelig talt, døde og kraftløse egenskaber, der udmærkede hin falske oplysning, og blændede folkenes øine, så de blev ikke mørket vaer, det bundløse mørke, på hvis overflade den giøglede med regnbue-farver af brudte stråler. jeg vil derfor bede gud, at jeg aldrig må fåe mere rolighed, klarhed og betænksomhed, end der kan forenes med christelig nidkjærhed, med levende følelse af den dybe dunkelhed, der først i himlen kan forklares, og med den sand heds-kjærlighed, der skyer de krogede veie meer end de blinkende sværd og de bølgende luer! men såmegen rolighed, klarhed og betænksomhed, som lader sig forene med en christens tro og håb og kjærlighed, det vil jeg også bede om og stræbe efter, ret fornemmelig i den vigtige strid, jeg her fornyer, fornyer i forbindelse med yngre mænd, over hvis tanker og tunger jeg ei har at råde, men som jeg bør kunne tjene med hvad der kan vindes ved år og erfaring. for deres såvelsom for sagens skyld, vil jeg da også her, med al den rolighed, klarhed og betænksomhed jeg end har kunnet nåe, stræbe at bortrydde de fordomme, mange vist have mod et foretagende, som det, at bestride det attende århundredes oplysning, ved at bevise dens uchristelighed.
den almindeligste fordom vil udentvivl være den, vore modstandere altid med flid have stræbt at vække, nære og indskjærpe, at vi, som oplysningens fiender, nødvendig måe være mørkets venner og talsmænd.
dette ord-spil er nu vist nok så tomt og uvittigt, at man fristes til at foragte det, som noget, der umuelig kan forblinde eller forvirre noget tænkende menneske, men just fordi det neppe modsiges, mindre med flid opløses i sit intet, just derved bliver det hos mange en uoverstigelig mur mod al overbevisning, da selv de mest indlysende grunde tørne af på den tanke, at i så fald måtte mørket være bedre end lyset, hvad dog er umueligt.
det bør derfor vist med flid, og det ikke een gang, eller fra een side blot, erindres og bevises, at så vist som det unægtelig er, at oplysningens fiender er mørkets venner, så lidet udspringer deraf den mindste rimelige formodning om, at vi, som bekæmpe, hvad det attende århundrede behagede at kalde oplysning, at vi måe være lysets fiender og mørkets venner, thi behøver man blot at kalde  sin lærdom oplysning, for derved at forvandle alt modsat til mørke, da seer man let, det kun koster os et ord at blive høit oplyste, og gjøre alle vore modstandere til obskurantere, til mørkets venner og talsmænd. finder man imidlertid nu, som rimeligt er, at der vil mere til end blot at sige det, der udkræves beviis, man må vise sin tro på egen oplysning i lysets gjerninger, finder man det, så må man nødvendig også finde, at den samme lov ligger på modstanderne, som på os, og at det attende århundrede umuelig, mere end det nittende, sextende, eller hvilket man vil nævne, kunde have privilegium på at hedde oplyst, uden at bevise, det i sandhed var det, og netop derom er det der spørges, netop derom er det vi stride, i det vi påståe: at det attende århundrede, som pralede af sin store oplysning, fremfor alle de forbigangne tider, var ikke destomindre, i høieste grad formørket og forblindet. når vi således kalde mørke hvad det attende århundrede kaldte lys, og lys hvad det kaldte mørke, da beviser det hverken mere eller mindre, end at det attende århundrede og vi er af ganske modsat mening om lys og mørke, oplysning og formørkelse i åndelig forstand, og her nytter det kun lidt at tælle stemmerne, her måe åbenbar grundene veies, af hver den, det er om sandhed at gjøre, og at man ved en sådan undersøgelse skal aflægge alle fordomme, det er blandt os så ivrig indskjærpet, at vi, der ikke nær forlange så meget, vel tør håbe, man vil aflægge den urimeligste af alle fordomme, den, at hvem der bestrider en såkaldt oplysning, vist har i sinde at udbrede mørke. skulde denne sætning gjælde, vilde det i det mindste see ilde ud med det attende århundredes oplysning, thi den fremtrådte unægtelig med den påstand, at hvad der til dato gjaldt for lys, og havde tildeels giældt derfor gjennem mange århundreder, var dog, ret beseet, i grunden det tykkeste mørke. om aldrig for  andet, så dog for det attende århundredes oplysnings egen skyld, tør vi da sikkert håbe, man indrømmer os, det er ingenlunde afgiort, at man elsker mørket mere end lyset, fordi man bekæmper noget, der giælder for lys, da meget i mørke kan gjælde for lys, som dog kun er skin, og fordi der i åndens rige kan have hersket en blindhed, som kaldes vankundighed og uforstand, under hvilken man neppe skimter dag fra nat, end sige da, man skulde kjende lys fra lygtemænd.
men, lad nu så være, kan og vil man vist nok sige, at man i almindelighed ei bør have nogen ugunstig fordom mod hvem der lover ny oplysning, så kan man dog umuelig formode, at nogle unge mennesker, som endnu få eller ingen beviser have givet på grundig kundskab, klar forstand og rolig eftertanke, at de skulde, bedre end alle det attende århundredes grundlærde mænd, skarpsindige hoveder og dybe tænkere, forståe at skjelne mellem lys og mørke, og hvad dig selv angåer, da hvad derom end ellers kan være at sige, har du dog ikke heller viist nogen prøve på ret theologisk lærdom, men har derimod klarlig viist, du, i det mindste i heftighed og uhyre tanke-spring, hører til det slags folk, der tit, uden at agte på fornuftens stemme, følge phantasiens tillokkelser, og indbilde sig, de er urokkelig overbeviiste om, hvad der rører dem inderlig, kort sagt, til poeterne, der dog unægtelig ere slette philosopher, og derfor neppe heller de pålideligste theologer.
måskee har egenkiærlighed hindret mig i at give denne indvending sin fulde styrke, men selv som den er, føler jeg dog dens fulde vægt, og indrømmer, med den inderligste overbeviisning, at det er en rimelig fordom, unge mennesker og poetiske naturer altid burde finde mod sig, når de udråbe en ny oplysning, der skal gjøre det, de gråhærdede og de forrige slægters lærde, kloge, sindige, erfarne mænd kaldte lys, til mørke, og jeg ønsker aldrig i danmark at  opleve den dag, da en sådan fordom skal vige for andet end de meest indlysende, uimodsigelige grunde. men, desværre, jeg har alt een gang oplevet den sørgelige dag, vel i mine første drenge-år, men dog, så jeg mindes det grandt, mindes grandt, at jeg ønskede mig stor, for at forsvare de høiærværdige kirkens fædre mod deres dunhagede modstandere, og hvad er det andet vi giør, når vi bekiæmpe det attende århundredes oplysning, ei for at sætte nogen ny, selvgjort isteden, men fordi den gamle, i vore øjne, er den rette, fordi det sextende århundredes oplysning svæver for os som en kraftfuld, klarøjet, gudhengiven olding, der er anderledes værd at høre på, end den surøjede, udmarvede, verdsligsindede spottefugl, vi finde, det attende århundredes oplysning ligner. see, dette er vort forsvar, således vende vi med rette den rimelige fordom mod den oplysning, nogle unge mennesker sidst i forrige århundrede indførde hos os, uden at have givet mindste prøve på en sådan grundig lærdom og rolig tænkning, som de spottede og trodsede, hos danmarks theologer fra niels hemmingsen til nicolai edinger balle, hos den lutherske menigheds theologer: fra luther og melanchton selv, til siegmund baumgarten, michaelis og ernesti.
forsåvidt vi da virkelig forsvare den gamle oplysning mod den ny, uden at indblande vore særegne anskuelser, da bør vi ikke have nogen fordom imod os, snarere måtte man finde, at da der dog unægtelig, ved den hovedkulds antagelse af en splinterny oplysning, skedte de gamle, grundlærde theologer uret, bør dem skjænkes desmere opmærksomhed nu, da deres børn påståe og tilbyde sig at bevise, de dømdes på falske beskyldninger, som mørkets talsmænd, da de tvertimod var lysets trofaste tjenere! sandelig, vilde man ikke låne øre til et sådant forsvar, da beviste man kun derved, at man ei ombyttede den gamle oplysning med den  ny, fordi man overraskedes og blændedes, men fordi man elskede mørket mere end lyset. sæt også, at lykken måskee i det attende århundrede var bedre end forstanden, så de unge mennesker slumpede til at see, hvad der var skjult for de gamle, så man slumpede til at gribe det rette, da man hovedkulds antog den urimelighed, at luthers og melanchtons oplysning, der bestod den store kamp mod pavedømmets mørke, og talte mellem sine velyndere de grundlærdeste mænd, der har vandret på jorden, at den alligevel var som nat mod dag, i sammenligning med den ny oplysning, hvis ypperste ordfører var en poet, og det en poet, der i ligegyldighed for sandhed, i ærgierrighed, kådhed og letsindighed, vel er mageløs, sæt også, man havde grebet guld med gæving, da man annammede voltaires oplysning, som et evangelium, hvis hjertegribende troværdighed var i grunden meer end alle kløgtige beviser; sæt også dette urimelige, neppe muelige tilfælde, så er det dog lige vist, at ligesom ilden prøver guldet, således må granskning prøve oplysningen, før dens ægthed er beviist, før man ret kan indsee sin lykke, og trodse al modsigelse. er troen velgrundet, sagde oplysnings-mændene i det attende århundrede, da må den nødvendig vinde ved enhver undersøgelse, og foragte den spot, der, når den stiles mod det virkelig ærværdige, tørner mat tilbage, og vanærer kun spotteren selv, så talede de, og havde ret; men hvad der var sandt i det attende århundrede, må jo også nødvendig være sandt i det nittende; var det sandt, at de som troede på den lutherske oplysnings ægthed, ei måtte krympe sig ved at see denne deres tro prøvet, ei skiælve for at høre den spottet, var det sandt, som jeg ikke tør nægte, da er det dog vel også sandt, at troen på det attende århundredes oplysning bør være endnu langt mere tålmodig, da den selv har seiret ved spot og overraskelse, da den ingen  fordring kan giøre enten på taknemmelighed eller ærværdighed, og da den umuelig kan vise, det er alvor med tolerancen i dens skiold, uden ved at vise den i samme grad mod os, som den fordrede den af vore fædre. det nytter slet ikke, om man vil sige, at tilliden til det attende århundredes oplysning ei, som fædrenes til den lutherske, er grundet på blind tro, men på klar indsigt, thi om så var, da måtte man såmeget desbedre indsee, at det kun var os som kunde tabe, og den kiære oplysning som måtte vinde, ved en grundig undersøgelse og uforskyldt spot; men jeg skal ikke nægte, det er min overbeviisning, at aldrig noget barn har med blindere tro vedkiendt sig den lutherske oplysning, end de fleste nuomstunder, både gamle og unge, vedkiende sig det attende århundredes, thi de vide sædvanlig sålidt at besvare indvendingerne imod dens ægthed, at de slet ikke begribe, hvorledes der kan indvendes det mindste derimod, troe, i høieste enfoldighed, at selv de grundigste indvendinger må dog i grunden være ufornuftige, siden de stride imod hvad deres lærere og de kalde fornuftigt, så det gåer med fornuften som med oplysningen, man forudsætter almindelig, hvad der skulde bevises: at det attende århundrede, der naturligviis talde om fornuft og oplysning, efter sin forstand, at det også virkelig best forstod sig på, hvad fornuft og oplysning i grunden vilde sige. således bestandig at forudsætte, som en afgjort sag, hvad der netop er det store spørgsmål, det kaldte vore fædre at vrævle, og vi må nu kalde det petitio principii, eller give det så fint et navn, som vi vil, så er det lige vist, at hvem der bærer sig således ad, han troer blindt, og er såre langt fra klar indsigt.
således mener jeg da, det er ligefrem, at man ingen fordom burde have imod os, enten fordi vi vil bestride noget, der kaldes oplysning, men, i vore øjne, slet ikke for tjener dette navn, eller fordi vi modsige det attende århundredes kloge og lærde mænd, da det ikke er i vort eget navn, men på de forrige århundreders, på de langt flere, i vore øine, langt klogere og lærdere mænds vegne, med hvis kalve netop det attende århundredes afguder pløiede, og vandt således væddemålet.
i øvrigt tænker jeg, der er ingen af os, som jo af hjertet ønsker, at ældre, lærdere, navnkundigere mænd vilde påtage sig den uleilighed, at gjendrive det attende århundredes mange og store vildfarelser, som det gav navn af oplysning, men da det hidtil ikke, således i det samlede og i det enkelte, er skedt, og det ei bør opsættes et øieblik længer end nødvendigt, så bør og vil vi gjøre vort bedste, visse på, at selv en såre ufuldkommen gjendrivelse er meget bedre end slet ingen. og hvad nu især mig angåer, da erklærer jeg høitidelig, at jeg finder mig kun lidet oplagt til at gåe således i strid, da det er mig yderst kjedsommeligt, at være en flittig læser af det attende århundredes bøger, og det virkelig synes mig, nu som før, at forsvarerne af det attende århundredes oplysning, og da især af hvad jeg kalder den tellerske exegese, den henckiske kirkehistorie, den wegscheiderske dogmatik, eller i det hele den semlerske theologie, at de er, åndelig talt, aldeles våbenløse, så det var synd at slåe sig til ridder på dem, hvis de ikke selv udæskede til strid, og ansåes af mange, især i det lille danmark, for uovervindelige kæmper. når jeg hertil lægger, hvad dog neppe kan findes urimeligt, at jeg helst opoffrede mine fritimer til poetiske og historiske sysler med mænd og tidsaldere, der ere mig, både som dannemand, digter og christen, langt anderledes tiltrækkende, end det attende århundrede med sine, i det mindste poetisk og historisk talt, pygmæiske heroer, så må man vel troe, det er mit alvor at jeg helst vil have så lidt som mueligt med denne strid  at gjøre; men jeg vilde ansee mig selv for uværdig til at bære navn af christelig boglærd, dersom jeg nægtede de yngre den bistand, jeg troer at kunne yde dem i deres retmæssige opstand mod det attende århundredes uchristelige oplysning, som truer med at ville befæste sig i danmark, da den begynder at blive husvild i tydskland; thi hvem der ikke veed det, måe vi dog sige, at, ligesom, ved dette århundredes begyndelse, de gamle, høilærde mænd: dogmatikeren storr, moralisten reinhard og kirkehistorikeren schrøck, protesterede mod det attende århundredes oplysning i salighedens sag, således fattes der nu, hardtad på ingen høiskole, lærde mænd, som gjør det samme, og have ved modnere overlæg, fundet hin oplysning, de tildeels i ungdommen hyldede, deres bifald uværdig. dette beviser vist nok ikke stort mere, end at vi er langt fra at være de eneste boglærde, der ansee det attende århundredes såkaldte oplysning for en stor formørkelse, men andet skal det ei heller her bevise, hvor det kun gjælder om at bortrydde den fordom, vor ungdom, vort ringe antal, eller vor unavnkundighed turde vække; det egentlige beviis for vor ret til at bestride den herskende oplysning, det må vi føre selv, eller have tabt.
den eneste fordom jeg endnu besinder mig på, er den, der, om den end ikke findes hos mange, vist med flid vil blive vakt imod os, forsåvidt vi vil bestride det attende århundredes oplysning, ved at vise dens uchristelighed, dette vil nogle sige, er unødvendigt, andre: det er unyttigt, og vore modstandere: det er intolerant i høieste grad.
vil i bevise noget mod det attende århundredes oplysning, kan man sige, da beviser, den er falsk, svarer ikke til sit navn, holder ikke hvad den lover, giver mennesket intet lys, end sige klarhed, i sine vigtigste anliggender, men vil forføre ham til at glemme dem, til at glemme sig selv over verden, ånden over legemet, evigheden over tiden, det  store mørke, i hvilket han snart skal nedsynke til de forrige slægter, over det lille lys, hvorved han, dårlig nok, veileder sig til graven; beviser det, som jo er, og må være eders egenlige påstand, og spilder ikke tid og flid på, vidtløftig at bevise, hvad vel få eller ingen tvivler om, at theologernes oplysning, i det attende århundrede, var ligesåvel uchristelig, som poeternes, der banede dem veien, og philosophernes, de byggede deres systemer ved!
der var en tid, da denne fordom syndes mig uovervindelig; thi den beherskede mig, og gjorde, at jeg, videnskabelig, lagde langt mere an på, at vise, hvor under-menneskelig ͻ: dyrisk: åndløs og vandet, og hvor falsk: hul og tom, kold og trøstesløs, end hvor uchristelig det attende århundredes oplysning var. vist nok låe grunden hertil for en deel i min poetiske magelighed, og modbydelighed for hvad det attende århundrede kaldte lærdom, men begge dele vilde jeg dog vist ligeså vel have overvundet i kirkens, som jeg overvandt dem i nordens historie, dersom jeg ikke havde anseet det for unødvendigt, og troet, trygt at turde forudsætte, alle vidste, at det attende århundredes oplysning var ikke blot uchristelig, men antichristelig, ikke blot udsprunget af en anden, men af en aldeles modsat kilde. vist nok var det en overilet slutning, der vidnede om en mangel på menneske-kundskab, som kun år og erfaring afhjelper, men hvad er naturligere, end at man troer, alle veed, hvad man har hørt af alles mund, og glemmer således, at mange kan have sagt meer end de vidste, andre meer end de mindes, og at endelig mange er født siden vi, og har i deres barndom kanskee slet ikke hørt, hvad vi hørde i vores. jeg hører nemlig til dem af det attende århundredes børn, som hørde både det gamle og det ny, lærde tidlig, hvad christendom var, og opvoxde under den franske revolution, da de unge, ligeså lidt som de gamle, gjorde nogen hemmelighed af, at  den ny oplysning var aldeles uchristelig, så da var kun forskjellen den, at hvad de gamle kaldte en gru, det kaldte de unge en glæde, hvad de gamle ansåe for et stort beviis på den ny oplysnings falskhed, det anførde de unge rask som et indlysende beviis på dens ægthed, da hvad der afslørede og fordrev et sådant mørke, som det bibel-troen havde udbredt, måtte nødvendig være lys. når derfor, i hine dage, præster og professorer, som hyldede den ny oplysning, udtrykde sig med skånsel om bibel og christendom, og søgde på en måde at rime dem med oplysningen, da tvivlede ingen om, at det jo blot var en virkning af den forsigtighed og lære-klogskab, de, som tilhængere af accommodations-systemet, anbefalede, deels med hensyn på de endnu gjældende symboler, og deels for ei at støde de enfoldige, der umuelig på een gang kunde løsrive sig fra alle de fordomme, de havde indsuget med moders-melken, for ei at skade de blindfødte, der umuelig, i det man åbnede deres øine, strax kunde tåle at see oplysningens soel i al sin glands. så lød dengang sproget, og den der hørde, den der enstund endog selv førde det, hvor kunde han, i ungdoms-årene, andet troe, end at man var sig uchristeligheden noksom bevidst, men stod i den formening, at egen fornuftighed gjorde christendommen ei blot overflødig, men i grunden utålelig.
jeg vil her ikke tale om de mindelser jeg efterhånden fik om, at man i det nittende århundrede vilde have det attendes oplysning anseet for christelig, eller om min trevenhed til at troe, det var alvor, var andet end accommodation, men jeg vil kun sige, hvad der helbredede mig for den urimelige fordom, at et strængt beviis, for uchristeligheden af det attende århundredes oplysning, var unødvendigt. jeg erfarede nemlig, alt som det nittende århundredes børn voxte op, at mange af dem i al uskyldighed troede, at f. ex. henckes kirke-historie var christelig, og, ved nøiere efter tanke måtte jeg finde, det var høist naturligt; thi hvem der i barndommen har øst sin bibel-kundskab af henckes eller scherers bøger, sin christendom af campes ledetråd eller niemeiers håndbog, hvad skulde ikke han finde bibelsk og christeligt, undtagen hvad der netop er det! denne betragtning, at den sidst opvoxte slægt, netop fordi det attende århundredes oplysning var tilbunds uchristelig, tit slet ikke veed det, men har taget læmpningen for gode vahre, den er det, som har overbeviist mig om nødvendigheden af at oplyse den uforligelige strid der er mellem christendommen og den herskende oplysning.
men, kan man sige, er det ikke dog unyttigt, eller hvad kan det nytte, nok så klart at bevise, hvad der er christeligt, og hvad der er det ikke, når stemningen i det hele er så uchristelig, som i vist måe indrømme, når de fleste mennesker hylde det attende århundredes oplysning, fordi de elske den, og bryde sig i grunden såre lidt om, enten den er tyrkisk eller christelig, eller hedensk, når det kun ikke klart bevises, den er falsk, urimelig og selvmodsigende, så det bliver dog altid hvad dens fiender måe gjøre, når de vil tænke med held at bestride den.
dette er, synes mig, som at spørge, hvad det kan nytte, at drive fienden ud af landet, når man har formodning om, at endeel af dets indbyggere vil vandre ud med ham; thi når uchristeligheden af det attende århundredes oplysning er beviist, da er den jo, åndelig talt, uddrevet af christenheden, så enhver som fremdeles hylder den, veed, han er ingen christen, og skulde det ingen nytte være til, hvad nytte er da oplysning til, eller er dette ikke en såre vigtig oplysning for dem, der ståe i den falske formening, at de er christne, skjøndt de er det ikke, og hvem tør sige, at ikke mangen en af de christnes børn, når han seer dette, og seer sig derved i en såre vigtig sag skuffet af det  attende århundredes oplysning, vil føle lede til masken, og vende om til sin fader! hvor mange eller hvor få der igjen vil tilegne sig de christnes troesbekjendelse, det veed ingen, uden gud, men det fåe vi at see, når det bliver klart, hvordan den lyder, og må uforanderlig lyde, men ikke før; thi sålænge man indbilder sig, på den ene side at kunne følge det attende århundredes oplysning, og dog på den anden at kunne trøste sig ved christi forsikkring om guds nåde, som noget, tidernes erfaring stadfæster, sålænge kan sandhedskjærlige hjerter slåe under klædebon af alle farver, uden dog, i mørket, at føle, hvad dem fattes. først, når man seer, at to sådanne herrer, som christus og den selvkloge fornuft, er det umueligt at tjene, så vil man holde sig til den ene, må man foragte den anden, vil man trøste sig ved christus, må man troe på ham, vil man ikke grue for historiens vidnesbyrd om christendommen, må man antage den, først da lære menneskene igjen at kjende deres hjerter, og derefter at vælge deres veie og ledsagere. dårlig måtte vi troe på christendommens sandhed, om vi ikke følde os visse på, at når kun blænd-værket borttages, vil alle de som have hjerte for sandhed, også fåe øie for guddoms-klarheden i vor herres jesu christi åsyn, så beviis-førelsen, for christendommens sandhed, kan vi trøstig overlade til den ånd, der selv i menigheden vil fuldende den gode gjerning, han i den begyndte, hvis redskaber dog også vi ere, til vor beskikkede deel.
skal jeg nu endelig omtale, hvorvidt det er intolerant, at bevise uchristeligheden af det attende århundredes oplysning?
ja, det vil jeg, om ikke for andet, så dog for ordets skyld, der unægtelig er et af dem, der trænger til oplysning.
jeg har oftere ivret mod brugen af kunst-ord, fornemmelig mod dem af fremmed oprindelse, og så meget er  vist, at fremmede ord der trænge selv til en tolk, give ingen oplysning, og enten må da intolerance kunne oversættes på dansk, hvilket da bør skee af skribenten selv, fordi det ei er vist, hver læser har en tolk ved hånden, eller det kan ikke oversættes, og bør da udelades, hvor vi vil oplyse andre om, hvad det er, der driver vore modstandere, hvad det er, som vil nedrive og gjendrive vore sætninger.
dette, mener jeg, er soleklart, men da det desuagtet ei er rimeligt, at vennerne af det attende århundredes oplysning vil opgive brugen af et ord, der, netop ved sin ubestemthed allerede gjorde voltaire ypperlig tjeneste, og har, hvor det tillige var fremmed, gjort underværker til at afvæbne og vanære den voltairiske og semlerske oplysnings modstandere, under disse omstændigheder er det vel klogest, med forord, såvidt mueligt, at forebygge unødig trætte og videre uleilighed.
i politisk forstand kaldte nu voltaire, og alle oplysnings-mændene i det attende århundrede, alt det intolerance, som ei vilde tåle, at enhver troede, hvad ham lystede, og at hvem der intet troede, spottede med dem, der troede, skjældte dem for hyklere, fanatiker, mørkets venner, folke-bedragere o. s. v. og hvorvidt staten vil afsige eller øve intolerance i denne forstand, måe vi overlade til den, men toges vi på råd, vilde vi sige, det udentvivl var bedst at tåle, hvad der dog i grunden aldrig lader sig forhindre, og hvad der kun bliver værre, når det bekæmpes med verdslige våben. så tænkde og talede allerede den voltairiske oplysnings høiærværdige danske modstander i forrige århundrede: nicolai edinger balle, der fandt, at bibelen kunde bedst forsvare sig selv, og det må for christelige stridsmænd altid være en ære at træde i så priselige fodspor.
om voltaire derimod selv kaldte det intolerant, når rousseau, eller andre, skrev imod ham, og stræbde at bevise, hans oplysning var uchristelig og ugudelig, det er jeg ikke flittig læser nok af hans skrifter til at vide, men jeg formoder, han var dertil for klog, da han vel måtte indsee, at, var intolerance en skammelig last, og viste man sig intolerant, såsnart man, i troes-sager, for troes eller vantroes skyld, det være sig nu med ret eller uret, heftig og bittert angreb nogen i ord, da havde han beredt sig selv den høieste skjændsel, thi da havde han unægtelig øvet intolerance i høieste grad.
derimod veed jeg godt, at de almindelige oplysnings-mænd, i forrige århundrede, var enten ikke oplyste nok til at fatte denne soleklare sandhed, eller de regnede dristig på det ægyptiske mørke, som de påstod, rugede over alle deres modstandere, thi de kaldte det ædel sandhedskjærlighed og iver for oplysningens udbredelse, når de stræbde at bevise de grueligste ting om kirke og præster, men enhver kraftig modsigelse, der umuelig kunde finde sted, uden oplysninger, der var dem ubehagelige, den kaldte de, uden betænkning, intolerance, og således måtte den, dog visselig ikke for lidet, eftergivende balle finde sig i at være intolerant, og være glad, når man ikke benævnede ham værre.
man seer nu let, at, når det skal være meningen, når modstanderne vil have lov til at skrive alle deres beskyldninger mod os: for overtro, obskurantisme, sværmerie, fanatisme o. s. v. på sandhedskjærligheds regning, men kan ikke tænke sig nogen anden grund til den gjendrivelse vi sætte derimod, end intolerance, da fåer vi, såvelsom balle, finde os i at hedde intolerante, og nøies med at oplyse vore læsere om, hvad det vil sige; at det nemlig her kun er et skjælds-ord, der enten rammer modstanderne tilligemed os, eller kun dem, der stride med sådanne mørkets våben.  de vil nemlig ikke tåle, at det må ansees for den ægte, sande christendom, hvad vi, under dette navn, forkynde, og vi kan da umuelig tåle, at hvad der i vore øine er den ægte, sande christendom, skal udråbes for kjætterie og vildfarelse, eller at der, under navn af ægte, oplyst christendom, skal forkyndes noget, der, efter vor overbeviisning, er aldeles uchristeligt, og enten er vi nu på begge sider intolerante, fordi vi ikke vil tåle, hvad vi ansee for en fordærvelig vildfarelse, og da er intolerance uadskillelig fra sandheds-kjærlighed, eller også rammer beskyldningen for intolerance åbenbar kun vore modstandere, der ikke vil tåle, at vi, i talen om christendom, følge vor overbeviisning, ligesom de følge deres, vil ikke tåle, hvad dog åbenbar er nødvendigt, at vi kalde uchristeligt, hvad der strider imod det, vi kalde christendom.
men, lad så være, kan man sige, at intolerance er et af de ubestemte ord, der intet oplyser, men altid føder misbrug, og burde derfor aldrig anvendes i nogen stridighed om åndelige ting, så er det dog vel hårdt, uskånsomt og ukjærligt, at lægge den store vægt på uchristeligheden af det attende århundredes oplysning, da i dog neppe tvivle om, at denne oplysning endnu har mange venner også blandt dem, hvis stilling i staten gjør det nødvendigt for dem, at hedde christne, og som derfor ikke, uden selv-opoffrelse, kan indrømme hiin oplysnings uchristelighed, om den end blev dem klar.
dette er et spørgsmål til hjertet, som der vil bløde hænder til at behandle sømmelig, og som jeg derfor helst, som hidtil, undveeg, når jeg ikke klart indsåe, det er af indgribende vigtighed, og må besvares reent, skjøndt med al den skånsel, sandheds-kjærlighed tillader.
havde jeg virkelig været så uskånsom, og hårdhjertet, som mange ansåe mig for, da vilde jeg, for mange år  siden, have lagt danmarks præster på hjerte, hvad de have forbundet sig til, og dog altid overtræde, når de enten bestride eller fortie hvad den augsburgske confession kalder sand og ægte christendom, lagt dem på hjerte, at når denne christendom i deres øine var mørk overtroe og skadelig vildfarelse, da bød samvittigheden dem at nedlægge deres embeder; men det har jeg aldrig nænt, fordi jeg følde, at uagtet det var strængt retfærdigt, at prædike loven for dem, der ei vil høre evangelium, så tilkom det dog ingenlunde os, der bede: herre, gak ikke i rette med dine tjenere, thi vi kan ikke svare dig eet til tusinde! selv nu, da denne strænge bedømmelse er blevet lydelig, både i tydskland og her, vilde jeg ikke omtale sagen, dersom jeg ikke indsåe, det var både tilladeligt og tilbørligt at yttre en mildere mening. vist nok kan jeg ikke ansee den sædvanlige udflugt for andet, end en jesuitisk forbeholdenhed, der kun kan tilfredstille samvittigheder, jeg ikke må trøste, men når man tager sagen på det strængeste, da glemmer man den store forskjel, der er på en eed, man aflægger for retten på, i et bestemt tilfælde at tale efter bedste overbeviisning, og den man aflægger til staten, om at ville troelig holde visse åndelige forpligtelser i deres hele omfang. strængt talt, må man vist nok vide, hvortil man forpligter sig, have det redelige forsæt at opfylde det, og, når man ei længer kan eller vil, da åbenhjertig tage sit løfte tilbage, men når forpligtelsen angåer åndelige ting, hvortil man ei kan nøde sig selv, og hvoraf man ikke, uden hyklerie, eller den høieste letsindighed, kan antage det blot udvortes skin, når der kan være tvivl om, hvorvidt øvrigheden tager det så strængt med forpligtelsen, som ordene nu engang, af flere grunde uforanderlig, lyde, når den herskende tænkemåde i religjøse anliggender er letsindig, den herskende tankegang aldeles verdslig, da vil jeg hverken være den der kaster den første  eller den sidste steen på en medtjener, fordi han ikke, som jeg, havde den, i hine dage, sjeldne lykke, at være enig med sig selv, om det store embede, os er betroet, og siden, måskee med megen sjæls-uroe, gjorde sit bedste, uden selv ret at vide, om han skulde kæmpe eller flye. sandelig, her skal en christen lægge hånden på hjertet, og lade vedkommende selv afgjøre den sag med gud, deres samvittighed og staten, og jeg vilde ikke være den rådgiver, der bidrog til, at samvittighedsfulde mænd skyede kirken, eller forlod den, for måskee at give plads for hyklere og ordgydere. det er en sørgelig, en gruelig forvirring, der har taget overhånd i den kirkelige underviisning over hele christenheden, men jeg har altid næret det glade håb, og nærer det fremdeles, at den, i det mindste hos os, ved sandheds kraft, i forbindelse med den mildhed og skånsomhed, der stedse i danmark udmærkede både øvrighed og folk, efterhånden skal vige for så christelig en enighed, som man i verden kan vente.
men, skal det skee, da må det naturligviis blive klart, hvad der er christeligt, og hvad der er det ikke, og her kan ingen skånsel finde sted, thi hvad man finder uchristeligt, kan man ikke kalde det modsatte, uden at belyve christendommen, og modsige sig selv; i denne undersøgelse må ingen, der vil lære andre christendom, undlade at tage levende deel, og hvem der ikke, når han seer, hvad der er sand, ægte christendom, vil prædike den, må nødvendig føle, at han ikke, som ærlig mand, kan, under navn af christendom, forkynde hvad han veed, er det ikke, og selv må han nødvendig indsee, at den sag er for vigtig, til at hans personlighed kan komme i betragtning. selv er han sin dommer, og er han uærlig nok til at ville skuffe sine medmennesker i deres saligheds-sag, da tager han sig naturligviis ei sagen nær, og for at skåne så uværdige personer, som vi bør håbe, neppe findes, skulde vi derfor undlade at tale christen dommens sag, der jo umuelig kan tales med frugt og klarhed, når man derved forståer en blanding af de fiendtligste, uforeneligste dele.
vil man endnu spørge videre, sigende: men, er det så, er det aldeles umueligt i christendommen at forene de stridige elementer, der, især siden midten af forrige århundrede, have gjæret i den protestantiske menighed, hvordan kan det da være, at medens i så reentud nægte de rationalistiske theologer det christelige navn, de dog hverken frakjende eder eller de gamle theologer det, men gjøre sig meget mere en ære af at kaldes fortsættere af den reformation, luther og melanchton begyndte; mon det dog ikke vil falde vanskeligt at bevise, at dette er en blot følge enten af blindhed eller af en heel tvetydig accomodation?
modstanderne vil udentvivl fristes til at spørge så, og gjør de det, da fåer man at see, hvad vi kan bevise, men vil modstanderne tage et godt råd af en ærlig fiende, da skal de ikke spørge så, da skal de strax indrømme os, at deres oplysning er uforenelig med luthers, og at kun den ene kan være christelig, ellers er de uden redning forlorne, thi, seer jeg ikke meget feil, da lader det sig i en hånde-vending unægtelig bevise, at hvem der kalder christendom, hvad han bestrider som mørke, gjør enten sig selv til uchristen, eller beviser, at han er yderlig slet oplyst.
således tør jeg håbe, foreløbig, efter evne, at have, ikke ganske forgjæves, bekæmpet de fordomme, der lettest kunde indtage læserne mod os, og tør da skride nærmere til sagen, ved, i en almindelig betragtning, at henvende læsernes opmærksomhed på den gjennemgribende uchristelighed af det attende århundredes oplysning.
(fortsættes.)
er selv lyset i dig mørke, o da, hvilket mørke!
matth. vi. 23.
“således tør jeg håbe, kortelig efter evne, at have, ikke ganske forgiæves, bekæmpet de fordomme, der lettest kunde indtage læserne mod os, og tør da skride nærmere til sagen, ved, i en almindelig betragtning, at henvende læsernes opmærksomhed på den gjennemgribende uchristelighed af det attende århundredes oplysning.”
således endte jeg sidst, men jeg hører en røst, uvist hvorfra den kommer, som siger: du tør vel håbe det, men du turde vel også finde dig skuffet i dette, som i så mangt et dristigt håb, du fattede; thi een indvending har du ladet uberørt, ventelig fordi du foragtede den, men, for at tale i dit eget sprog, det turde da gåe dig, som frigga, der foragtede det eneste våben, der kunde fælde hendes elskelige. hør og forstum! eders foretagende er forargeligt, i allerhøieste grad forargeligt, så det må være hellig pligt for enhver sand menneske-ven, og ven af den offentlige rolighed og den borgerlige enighed, om mueligt, at kvæle det i fødselen, og vi tør håbe, med forenede bestræbelser at nåe dette vort ædle øjemed. vi vil slet ikke strides med dig om, hvad der i grunden er christeligt, derom må, for os, hver troe, hvad ham lyster, når han kun ikke vil påtrænge os sine meninger, og det hele turde vel i grunden  kun være en ord-strid; men at forkiættre det hele eller halve præsteskab i et land, at vække hos den vankundige, uforstandige almue, og den letsindige, ubetænksomme ungdom, den ulyksalige mistanke, at en stor deel af deres lærere forvilder og forvirrer dem i salighedens sag, det er, som historien lærer, en fanatisme, der kan have de uoverseeligste, grueligste, sørgeligste følger, både i private og offentlige forhold, ja, vi sige det med gysen, det er, hvad der kan hvæsse borgeres sværd mod hinanden, kuldkaste throner, opløse stater, i bund og grund fordærve og ødelægge folk og riger; så her bør den verdslige øvrighed være på sin post, og påbyde taushed, eller dog pålægge talen sådanne bånd, at den bliver uskadelig.
det klinger vist nok frygteligt, og jeg kiender vel det land, hvor en sådan tale finder indgang, til at forblinde regieringens øjne, men, gud skee lov! det lands navn er ikke danmark, og derfor glemde jeg virkelig, at man her kunde vente en så udansk, uhistorisk, uchristelig, tyrkisk indvending imod det foretagende, at undersøge, hvad der er sandhed i salighedens sag, og om det er den sande christendom, der nu enstund med såmeget pral har udgivet sig derfor. jeg skal heller aldrig nægte, der hører for en christen, især en christen fra de sidste tiere i det attende århundrede, efter min erfaring, såmeget til, med sagtmodighed, at besvare slig en indvending, at jeg helst overlod en anden den forretning; men da jeg nu for øjeblikket ingen anden veed, som jeg tør håbe både kan og vil giøre det bedre end jeg, må jeg dog giøre mit bedste, og ovenikiøbet være glad ved, at jeg tidsnok erindredes om en mangel i min fortale, det ståer i min magt dog nogenledes at afhjelpe.
det første, som her rinder mig i tanke, må nødvendig være, at for tredive år siden hørde man i danmark  omtrent samme indvending mod det kun alt for heldige foretagende, der dengang hørde til dagens orden. vel var det ikke balle eller guldberg der talede så, thi de var klarøiede nok til at indsee, at de præster og professorer, som grue for en undersøgelse om, hvorvidt de lære sandhed og især hvorvidt de lære sand christendom, derved enten røbe en slet, eller vanære en god sag, og at en christen, som tænker, forargelse kan undgåes, har glemt, hvad herren siger, det er nødvendigt, at forargelser måe komme, og værst for dem selv, ved hvem de komme. men de vare dengang få blandt christne, der med balle og guldberg havde den faste tro, at bibelen kunde forsvare sig selv og sine tjenere, og derhos den klare indsigt, at det var langt meer end al verdens magt formåede, da der vil længere arme, end selv de største konger have, til at lukke alle munde, da der vil meer til tro end læbers ord, og noget ganske andet til at dæmpe tvivl end taushed. endeel af præsterne, og hvem der ellers følde eller foregav sorg over den gruelige forargelse, det var, at udråbe bibelen for den dummeste og latterligste, tildeels endog for den skadeligste og uanstændigste bog, man kiendte, og at udråbe mængden af præsterne for de største fåre-hoveder eller de samvittighedsløseste hyklere, solen beskinnede, fordi de prædikede guds ord, efter den augsburgske confession, som danske lov og deres embeds-eed forpligtede dem til; disse lod sig, stundum i lys, dog mest i løn, forlyde med, at det var et uvæsen, regieringen burde hemme, enten ved reent at forbyde al strid om religionen, eller dog ved at sætte den grændser: befale, den skulde føres på latin, eller på anden måde hindre de forargelige taler fra at komme de enfoldige og vankundige for øine. man hørde også tale om, hvortil fritænkeriet kunde og vel måtte lede, når det udbredtes hos mængden, man havde i frankrig et exempel at beråbe sig på, der  vel måtte kaldes så lysende, som et ildsprudende bjerg, og man behøvede ei engang at beråbe sig på fremmede exempler; thi de fleste, hvem dengang den augsburgske confession var en torn i øiet, dulgde slet ikke, at constitutionen af sextenhundrede og treds var dem endnu en større, og at begge dele, om de måtte råde, snart skulde blive oldsager, der neppe undtes sted i archiver. under sådanne omstændigheder var det unægtelig en svar opgave at finde grændsen for den verdslige arm, men balle fandt den uden møie i sin bibel, og erklærede: hvem der vil løbe panden imod kirke-muren, bør have lov dertil, men hvem der vil forgribe sig på staten, bør man give troen på dens kraft i hænderne; og jeg tør troe, det giør den danske regiering ære, at så skedte: at det attende århundredes oplysning fik lov til at vise sig i al sin åndelige glands, lov til at prøve styrke med bibel og gammeldags christendom, men ikke lov til at sætte kronen på dyret med de mange hoveder.
men hvad dømme vennerne af det attende århundredes oplysning herom? når de udråbe vort foretagende for noget, der, på grund af forargeligheden, må afskyes, og burde med magt kvæles i fødselen, da måe de nødvendig misbillige den overbærelse, vor regjering viste mod hvad der dog vel, i det mindste, var ligeså forargeligt, som hvad vi begynde, ja, de måe sige, det var stor skade, at man ikke kvalde det attende århundredes oplysning i fødselen, da den unægtelig udbredte en gruelig mistillid til folkets lærere, forstyrrede i alle måder roligheden, og gav den borgerlige tilfredshed og enighed et sår, der end bløder, og som endnu kan have de farligste følger. således måe de dømme, når de ikke åbenbar vil modsige sig selv, ved den påstand, at i slutningen af det attende århundrede burde man tåle alle muelige forargelser, men i begyndelsen af det nittende  skal man kvæle dem i fødselen. men vil de undgåe denne selv-modsigelse, falde de rigtig nok i en anden ikke mindre, thi, uden selv-modsigelse, kan man jo dog umuelig ønske undertrykt, hvad man selv hylder og ophøier som velgjørende oplysning, og der er da ikke andet for, end man må ændre sin tale, og sige: den blotte forargelighed, og hensynet på farlige følger i muelighedens rige, er vist nok ikke lovlig grund til at fordømme eller undertrykke et i øvrigt velgjørende og priseligt foretagende, derfor burde det attende århundredes oplysning ingenlunde undertrykkes, men det bør eders, som åbenbar er en i alle henseender skadelig formørkelse. hertil må vore modstandere nødvendig komme, når de ikke vil modsige sig selv, og da ståe vi atter ved det store spørgsmål, hvis oplysning der er den rette, et spørgsmål, de dog neppe vil påståe, enten magtsprog eller undertrykkelse kan afgjøre!
men, skjøndt jeg tør håbe, at modstanderne, efter denne kjærlige advarsel, vil vogte sig for, offentlig, at tale om forargelse, og politisk farlige følger, var det vel mueligt, at de desivrigere talde derom inden fire vægge, og kunde, hos endeel, der ikke regne det så nøie med en smule selv-modsigelse, finde åbne øren. hvad undertrykkelse angåer, kan man vist nok være rolig, sålænge gud under os en konge, der elsker sandhed og oprigtighed så høit, som frederik den sjette, og det er desuden ret en uskatteerlig lykke, at vore indvendinger mod det attende århundredes oplysning fremkomme under en fyrste, der selv ved styret har gjennemlevet hine dage, da alle den oplysnings venner råbde, at kun ond samvittighed, eller kiærlingagtig feighed, kunde råde til at lægge bånd på talen om hvad man kalder en saligheds-sag, og som det derfor unægtelig må være hvert menneske vigtigt at betragte i dets rette lys! neppe kan nogen føle dette dybere end jeg, hvis  offentlige tale, både med mund og pen, mod hvad jeg kalder falsk oplysning, for menneskelige øjne at see, måtte blevet kvalt i fødselen, hvis danmark ei havde havt en så erfaren, sandhedskjærlig drot; men netop dette, at man virkelig lagde an på at fåe min tunge bundet, og at jeg virkelig hos mange har fundet den fordom, at min tale, mod det forargeligste uvæsen, der har fundet sted i christenheden, var forargelig, og derfor i det mindste høilig at misbillige, dette burde for længe siden drevet mig til med flid at bekæmpe en indbildning, der ståer så fiendtlig mod al oplysning, altså mod al sandhed. at jeg imidlertid ikke har gjort det, og at jeg selv nu nær havde glemt det, kommer, såvidt jeg kan skjønne, også meest deraf, at jeg fik min første dannelse i det attende århundrede, og derfor let overseer, hvad der har sit udspring i det nittende, og det har, blandt os, den iiskolde ligegyldighed for åndelig og evig sandhed, der skjuler sig under masken af dyb ærbødighed for det hellige i alle skikkelser, og den ømmeste frygt for at berøve nogen hvad der, det være nu med ret eller uret, er hans hjerte dyrebart. denne ærke-katholskhed, for hvilken det er ligegyldigt, hvorved man trøster og beroliger sig, og som trøster sig selv med, at sandhed og løgn, i åndelige ting, kommer vel i grunden ud på eet, den kiendte man hos os, i det attende århundrede, kun lidet til, og derfor har jeg været seen til at troe, man virkelig kunde ansee det for bedre, om de groveste vildfarelser i salighedens sag rodfæstede og forplantede sig, end om man, ved levende at bekæmpe dem, vilde vække folk af den døs, de kalde rolighed, og nødig vil forstyrres i. kun erfaringen har pånødt mig den overbeviisning, at denne tænkemåde ingenlunde blot er natur-philosophiens, men i det hele vort århundredes onde ånd, og at de, der fare under christeligt flag, med falske papirer, derfor allevegne finde mange åbne øren, når de, skiøndt i selv-modsi gelse, råbe vee over os, som dem der ikke grue for at give forargelse og forstyrre kirkens fred!
under sådanne omstændigheder er ingen sag så klar, at den jo trænger til at fremstilles i al sin klarhed, og, måtte det lykkes mig med den nærværende, tør jeg sikkert håbe at bortrydde fordommen, overalt hvor det kun er en fordom, og ei et mundheld, man har sine grunde til at bruge.
at give forargelse, veed man dog vel, er, christelig talt, med ord eller exempel, at friste og forføre de enfoldige og ubefæstede til hvad der er uchristeligt, og forsåvidt det ansees for uafgjort, om det attende århundredes oplysning er christelig eller ikke, må det da også være uafgjort, om vi, der bestride den, give forargelse eller ikke, så, hvad end modstanderne mene, måe de dog først bevise deres lærdoms christelighed, før de kan kalde vor modsigelse, i christelig forstand, forargelig; thi at christus ei vilde kalde det forargeligt, at man afslørede hvad der falskelig udgav sig for christendom, det er dog vel indlysende!
herved komme vi altså ikke videre end til strids-punkten, og tage vi nu ordet i sin videre bemærkelse, så forargeligt og anstødeligt bliver eet og det samme, da måe vennerne af det attende århundredes oplysning nødvendig indrømme, at den er ligeså forargelig som vores modsigelse; thi den har unægtelig stødt mange tusinde mennesker, og støder os i det mindste ligeså meget, som vor oplysning støder andre.
spørgsmålet må da vel blive, om man, for ingen at støde, skal undlade at bestride, hvad man troer er en fordærvelig vildfarelse hos sine med-mennesker, og hvem seer ikke, at dette spørgsmål umuelig kan besvares bejaende, uden at bryde staven over al oplysning, og prise den hjerteløshed, der gjør ligegyldig for andres sande vee og vel!
dog, selv om man ikke seer det, som i vore sært oplyste dage vel er mueligt, så veed man dog vel, at morten luther stødte såre mange mennesker, ved den påstand, at pavedømmet var en aldeles falsk christendom, og at millioner endnu påståe, han på den forargeligste måde forstyrrede kirkens fred og enighed, ja udstrøede en tvedragts-sæd, der både i kirken og staten har havt de grueligste og fordærveligste følger, forårsagede den blodige trediveårs-krig, og i det hele den uforsonlighed mellem tydsklands folk, som afkræftede og omsider opløste riget. det veed man dog vel, og nu spørger jeg: om slige betænkeligheder burde afholdt luther fra at åbenbare og bekæmpe pavedømmets vildfarelser, eller om man finder, det var dumt af frederik den vise, at han ei kvalde den oplysning i fødselen?
dog, selv om man i grunden er catholsk nok til at mene, det kunde ikke skadt, om luthers mund var blevet bundet, hvad siger man da om christi og apostlernes?
man veed dog sagtens, at christus stødte og forargede mange med sine hårde taler, at han ret med flid vakde den mistanke hos folket; at deres lærere var øjenskalke, som havde ranet kundskabs nøgel, gik selv ikke ind, og holdt dem ude, som vilde indgåe, og at han åbenlydt bekiendte, det var hans villie at tænde tvedragts-ild på jorden, så der blev splid, selv mellem dem, naturens bånd på det nøieste sammenknyttede, og man gjør ham da ingenlunde uret, ved at påståe, han mægtig bidrog til den jødiske stats opløsning og ødelæggelse. man veed vel også, at hans apostler, hvor de mellem hedningerne forkyndte evangelium, stødte mangfoldige, ved at erklære dem for afguds-dyrkere, og at de christne tidlig med rette beskyldtes for at svække folkenes patriotisme, og end mere deres agtelse for det lønnede præsteskab, og nu spørger jeg: havde de ypperste-præster ret, som sagde om christus: han forfører folket,  havde jøder og hedninger ret, som stræbde i fødselen at kvæle det ord, der udråbde alt modsat for løgn og vildfarelse, eller havde christus og hans apostler ret deri, at en oplysning kan være menneskene så vigtig, at den bør meddeles og annammes, om det så end skulde skee på al timelig velfærds bekostning!
siger man nu: christus og hans apostler havde uret, da bekiender man jo derved, man er ikke christen, men siger man, de havde ret, da må man også indrømme, de har alle ret, der, for en så vigtig oplysnings skyld, tilsidesætte alle verdslige hensyn, og her ståe vi da atter ved det store spørgsmål: hvis oplysning er christelig: det attende århundredes eller den modsatte, et spørgsmål, dog vel intet verdsligt hensyn bør hindre fra at blive grundigt besvaret.
meget mere var om disse ting at sige, og jeg tiltroer mig neppe for meget, når jeg troer, soleklart at kunne bevise, at det attende århundredes oplysning, hvad den så ellers var, unægtelig var skarp som et tveegget sværd, til at overhugge alle de bånd, der giennem århundreder sammenknyttede fyrster med folk, menneske med menneske, ja selv de nærmeste, forældre og børn og ægtefolk, med hinanden, og man skulde da vel betænke sig, før man vovede at påståe, vor kamp mod en sådan oplysning var noget, en lovlig øvrighed, af hvad navn nævnes kan, end sige da en kongelig, en af mennesker uindskrænket kongelig, skulde finde forargelig, farlig for rigets ro og borger-enigheden. sandelig, fra denne side betragtet, er vort foretagende så uangribeligt, så åbenbar i hver stats ånd, som har en protestantisk fortid, at jeg ei kan tænke mig noget stærkere beviis på modstandernes blindhed, eller dog på deres altfor overdrevne tanker om vor dumhed, end at ville røre ved en stræng, som de skulde være såre glade ved, om vi vilde lade, såvidt mueligt, uberørt. det troer jeg imidlertid, vi  alle vil, og det vil i det mindste jeg, uden dog at forlange nogen tak derfor, thi jeg vil det visselig ikke, for at skåne det attende århundredes oplysning, men kun for at ære og tro at tiene den herre, som vidnede: mit rige er ikke af denne verden, men jeg er dertil født og kommet til verden, at jeg skal give sandhed vidnesbyrd, hvo som er af sandhed, hører min røst. kun derfor, kun fordi jeg ikke vil have lodd eller deel med dem, der, på sandheds bekostning, smigre verdens herrer, og opmuntre dem til at bygge på christi kirke, som på en caserne, kun derfor vil jeg nødig fremstille forholdet mellem det attende århundredes oplysning og det danske rige, i al sin klarhed; men seer jeg, at man fremdeles, i lys eller løn, arbeider på at fordunkle det, da nødes jeg dertil, og lægger herved høitidelig alle ubehagelige følger, som deraf muelig kunde flyde, på modstandernes hoved og ansvar!
ja, det veed jeg, dansk i alle måder, ærlig og åben var min færd og min feide, fra den første dag, jeg greb pennen, for med ånd at bekjæmpe, hvad jeg kaldte vind, med lys at fordrive hvad jeg kaldte mørke, jeg veed, at har modstanderne nogensteds stødt på mig i det dunkle, da såe de, jeg var der kun, for at møde dem, hvor de vilde undgåe mig, og aldrig fandt de mine spor på de krogede veie. jeg tør da sige: det er ikke om mit navn jeg freder, når jeg lader det være glemt, hvorledes man hidtil har bekæmpet mig, som om det var i mørke man skulde stride om, hvis oplysning der var den ægte; men for fremtiden må jeg frabede mig en så uværdig modstand, og hvad jeg herefter seer omsnige sig i mørket, det åbenbarer jeg uden skånsel. alt hvad man ellers vil sige og giøre mod den giennemgribende forandring i kirke og skole, jeg åbenbar forkynder, det er min agt, med guds hjelp, at forberede, det skal jeg stræbe at optage i den bedste mening, og at be kæmpe med sagtmodighed; men stræber man at gjøre mig, og hvad jeg giver min stemme, mistænkt hos øvrigheden, og at forurolige den, som om det var en, for statens vel og rolighed, farlig sag, jeg sysler med, da vil jeg ikke være spag, men bekæmpe et så uærligt foregivende med den historiske sandheds lynende sværd, og da anklage vennerne af det attende århundredes oplysning ikke mig, men sig selv; thi jeg har advaret dem i tide. man kalde det pral, man kalde det hvad man vil, jeg føler, det er min pligt at tale så, uden omsvøb, nu da min bane har nået den punkt, at jeg med rolighed kan og må sige: mine been komme nu til at hvile hos mine fædres, eller ikke, mit liv i denne verden vorde langt eller stakket, så skal ikke noget hensyn mere hindre mig fra, på hver ærlig måde, at bekæmpe hvad der kalder sig christendom, men er, efter min fulde overbeviisning, netop det modsatte. hvorvidt andre vil finde denne min overbeviisning velgrundet, det må tiden vise, men i mine øine er og må den nødvendig være det, da den, under fjorten års flittig granskning i skriften, under spot og modsigelse, under mange slags trængsel, og alle slags boglige sysler, vel har klaret, men ei i mindste måde forandret sig, og denne overbeviisning, i uadskillelig forening med min tro på christendommen, som den eneste vei til guds rige og de levendes land, både her og hisset, den må og vil jeg, med guds hjelp, udtale skriftlig, ei mindre frit, ei lunknere og svagere, men klarere, end det er mundtlig skedt, og, efter vore omstændigheder, i offentlig og mundtlig tale, mueligt: og dermed, i jesu navn, trods dem, det ville forhindre!!
når man videnskabelig skal tvistes om, hvad der er christeligt, og hvad der er det ikke, da må man nødvendig først see til at blive enig med modstanderne om, hvor man finder  christendommens ægte kilde, hvoraf den skal udledes, og, kan man ikke enes derom, bør man slet ikke trættes om, hvad der er christeligt, men kun om, hvor kilden findes, ellers bliver kampen, om ikke tom ord-strid, så dog en dunkel, uafgjørende skygge-fægtning. det er nemlig, i en lignelse, hermed, som når to kæmper udæske hinanden, kan de ikke enes om, hvor kredsen skal skrives, da bliver enten kampen til intet, eller den ene må drage sværd på stedet, og kun lade modstanderen valget mellem at flye eller fægte. derfor begynder jeg her med den sætning, at det ny testamente er den eneste kilde, hvoraf ægte christendom videnskabelig kan øses, og bygger min hele beviis-førelse på denne forudsætning, som en, i mine øine, urokkelig grundvold, og hvem der vil benægte den, skal nødes til, enten at nævne en anden kilde, eller at indrømme, han veed ikke selv, hvad christendom er, og taler derfor hen i veiret, når han kalder sig en christen, end sige da, når han vil lære andre, hvad han selv ikke veed, lære andre, hvad der er den ægte, sande christendom, som han dog tilståer, er ham selv ubekiendt.
da sagen nu unægtelig ståer således, måe modstanderne nødvendig enten, uden al forbeholdenhed, indrømme min grund-sætning om det ny testamente, eller nævne en anden kilde, om hvis ægthed den foreløbige strid skal føres.
indtil videre vil jeg imidlertid troe, at vennerne af det attende århundredes oplysning, som dog vil hedde christne, give mig ret i, at hvad der skal giælde for ægte christendom, må klart lade sig bevise af det ny testamente, og at dette altså er den eneste kilde, hvoraf christendommen videnskabelig kan øses. det synes måskee mange alt for meget ventet, men når de betænke, hvad man har valget imellem, vil de dog udentvivl finde, at denne min forventning ikke er urimelig.
det ligger nemlig klart i sagen, og i ordet selv, at ægte christendom er hvad christus har lært, og vilde have lært her alle dem, der bekiende sig til ham, ved at bære hans navn, og jeg tør påståe, at der kun lade sig tænke tvende kilder, hvoraf det kunde være mueligt at øse pålidelig kundskab om christi virkelige lærdom, og at disse tvende kilder er: en sandfærdig historie og en guddommelig åbenbaring. når nu vennerne af det attende århundredes oplysning, som vil agtes for ægte, sande, oplyste christne, nødes til at vælge een af disse to kilder, mon de da ikke heller skulde vælge historien, hvorlidet den måskee end huger dem, end en guddommelig åbenbaring i klare ord, som umuelig kan være sand, med mindre hele det attende århundredes oplysning om forholdet mellem gud og menneske er løgn!
men, hører jeg en stemme sige, eller måskee en million stemmer, thi på tallet kommer det ikke an, da stemme-fleerheden slet ikke giælder i åndens rige, hvor alle de der sige eet og det samme, kun regnes for en eneste stemme; altså hører jeg kun een stemme sige: du glemmer her, som hartad altid, fornuften, denne al sandheds ægte, evige, uudtømmelige kilde, som derfor også nødvendig må være, i det mindste, en af hoved-kilderne til christendommen, hvis denne ikke skal være ufornuftig, og kan da umuelig være sand.
ukiærligheden, eller dog uartigheden, i den forudsætning, at jeg glemmer fornuften, fordi jeg ikke idelig fører den i munden, vil jeg lege med, i det jeg kun bemærker, man skulde mindst vente sådanne slutninger fra en side, hvor det kaldes uforskammet at sige, en præst glemmer sin mester og sin bibel, fordi han hartad aldrig nævner dem. og hvad nu sætningen selv angåer, at fornuften skulde, enten ene, eller selvanden, være christendommens hoved-kilde, da er der noget i fornuften, som jeg har så dyb høiagtelse for, at  jeg aldrig tør indrømme noget, som åbenbar strider derimod, og tager jeg ikke meget feil, er det netop tilfældet med hiin sætning, der vil gjøre fornuften en ære, den neppe kan være bekiendt at modtage. fornuften, som den findes hos mennesker, altså menneske-fornuften, må nemlig være kilde til alt hvad den det være kan, så bliver den det dog vist aldrig til historisk sandhed, bliver neppe nogentid så oplyst, at den af sig selv kan sige os, hvad der skedte i går, hvor den ei var tilstæde, end sige da: hvad christus meende og lærde for henved et par år-tusinder siden; og det måtte den dog unægtelig, når den enten halv eller heel skulde være kilden til ægte christendom.
jeg tør da håbe, at selv de, der opløfte fornuften allermeest til skyerne, vil indrømme, at til christelig kundskab kan den rigtig nok hverken være den første, den anden eller den sidste kilde; jeg tør håbe det, fordi hvem der ingen anden frelser har end fornuften, dog vel må tage sig i agt for at trodse dens grund-lov, som unægtelig er den, at man ei må sige sig selv imod, med mindre man vil gjøre sig selv til løgner.
jeg glemte altså ikke fornuften, men ærede netop dens love, da jeg påstod, der var kun to kilder, hvoraf vi muelig kunde øse vor christelige kundskab, så at, når vi ikke tør eller vil tillægge os selv inspiration i strængeste forstand, måe vi nødvendig holde os til historien, for at lære, hvad christendom er.
dette kan vi nu giøre på tvende måder, da den historiske kilde strømmer giennem tiderne i tvende arme: som mundtlig og som skriftlig fortælling om, hvad christendom er, thi vi kan enten give den mundtlige fortælling (sagnet, traditionen) eller den skriftlige (vidnesbyrdet) fortrinet, men, uden selv-modsigelse, kan vennerne af det attende århundredes oplysning dog umuelig, med catholikerne, sætte  sagnet over skriften, traditionen over bibelen, og, videnskabelig talt, er det i alle måder umueligt at øse af traditionen, som den rette kilde, da den i mange dele er høist forskiellig og selvmodsigende.
forudsat nu, at vi, som gode protestanter, ere enige om at protestere mod enhver anden hoved-kilde til christelig kundskab end det ny testamente, betragtet som en sandfærdig historie om hvad christus lærde, og vilde have lært i sin menighed, da trøster jeg mig til at bevise, på det strængeste, den åbenbare uchristelighed af alt, hvad der er det attende århundredes oplysning i religionen eiendommeligt.
jeg veed meget vel, at når modstanderne nødes til at erkiende det ny testamente for christendommens eneste kundskabs-kilde, i videnskabelig forstand, giøre de det kun med den forbeholdenhed, at fortolke det, hvad de kalde fornuftig, men deels kan en ufornuftig fortolkning ei være dem en større vederstyggelighed end den er mig, og deels er her ikke stedet til at tale om fornuftens pligter og rettigheder, da det her kun giælder om kilden, og jeg naturligviisbindestreg mangler ved linjeskift ståer modstanderne til ansvar for, hvorledes jeg i det følgende øser deraf. vel har jeg før havt det kæmpe-forsæt, at bevise alting på een gang, men nu, da erfaring har lært mig, at jo flere fluer man vil slåe med eet smæk, desfærre rammer man sædvanlig ret, nu nøies jeg med meget mindre.
til de sandheder, som åbenbar bevise sig selv, tør man vel, uden al frygt for modsigelse, regne den, at christne nødvendig måe bære dyb ærbødighed for christendommens hoved-kilde, og inderlig kiærlighed til den, samt at hvem der vil udbrede christelig oplysning, må flittig øse af kilden, ivrig opmuntre sine med-christne til det samme, og på alle muelige måder lette dem arbeidet.
og hvad siger nu historien, hvad siger den daglige erfaring om den herskende oplysnings forhold til christendommens kilde?
at bibelen, under løbet af det attende århundrede, nedsank, i den lutherske menighed, fra den bekiendteste, mest brugte og ophøiede bog, overalt til en lidet brugt og temmelig ligegyldig ting, og mangensteds til en foragtet sjeldenhed, som bibel-selskaberne i det nittende har umage nok med at redde fra glemsel, og forsvare mod ringeagt, det er almindelig bekiendt. at den ene arm af lys-strømmen i det attende århundrede, den voltairiske, af al magt bidrog til at stille bibelen i det foragteligste lys, kan ikke nægtes, og hvad giorde nu den anden arm, den semlerske, eller hvad giorde de theologer, præster og professorer, som priste det attende århundredes oplysning, hvad giøre dens lovtalere den dag i dag for christendommens eneste kilde? jeg kan intet øieblik betænke mig på svaret; thi lærde og ulærde skrifter om christendom, prædikener og lærebøger, af alle dem der hylde det attende århundredes oplysning, have åbenbar til hensigt at bringe bibelen i forglemmelse, at begrave den i mørke. jeg vil her ikke anføre noget til egenligt beviis for denne påstand, da et sådant, i følge sin natur, kun kan føres i en revisjon af bøgerne, hvorom vi tale, men selv den nøgne påstand, hvem kan vel drage den i tvivl, og hvorledes kan man vel kalde en tid, i hvilken bibelen nedsank i glemsel og foragt, christelig oplyst, uden derved noksom at kundgiøre sin egen ringeagt for al christelig kundskabs kilde.
der var vist intet vovet i den påstand, at skulde det attende århundredes oplysning i nogen retning været ægte, måtte det været i den voltairiske, som bestreed, forhånede og bespottede bibelen; thi hvad der giør pagt med mørket, hvad der søger at bringe en bog i forglemmelse, der har  virket og hersket således som bibelen, det kan umuelig være sand oplysning; men jeg anmærker det her kun i forbigående, og holder mig til hvad der er åbenbart, at det attende århundredes oplysning teede sig ligeså antichristelig ved at begrave, som ved at korsfæste bibelen. uchristeligt var det vistnok af paverne at hindre lægmands bibellæsning, men når de virkelig troede på traditionens reenhed, og en fortløbende inspiration i kirken, var deres vildfarelse dog tænkelig, uden fiendskab mod christendommen, men i et århundrede, da man forkastede al tradition, og beloe inspirationen, da, mener jeg, man dog umuelig kunde omtale og behandle skriften som en bog, kun lærde folk skulde trættes om indholden af, uden enten at hade christendommen, eller beherskes af den mest uhyre letsindighed i de alvorligste ting.
men, kan man sige, du dømmer dog meget for hårdt, når du fordømmer det attende århundredes oplysning som antichristelig, blot på grund af dens forhold til bibelen, som bog betragtet, thi lad end være, det for såvidt var uchristeligt, at det, alting vel overveiet, ikke rimer sig med christendommen, så er det dog derfor ikke antichristeligt, ikke noget, der nødvendig måtte udspringe af had til christendommen, da det vel endog i en vis grad lod sig forene med christen tro. man skal nemlig, for det første, betænke, at det ny testamente, i bibelen, er uadskillelig forenet med det gamle, og at det sidste, i den lutherske menighed, måskee var nok så meget læst og brugt og anvendt som hint, og, uagtet vi selv troe, at talen om det gamle testamentes overflødighed, end sige da om dets skadelighed, for mængden, var temmelig ugrundet; uagtet vi selv finde, det var en skiæv og uheldig tanke, at ville fremstille det ny testamente i modsætning til det gamle, hvoraf det vist nok er en udvikling, så er dog disse feiltagelser, på et vist udviklings-trin, så naturlige, at de vel i hine dage måe kaldes uund gåelige, især da det gamle testamente var gjenstanden for den mest bidende spot af kåde men vittige franskmænd, og deres frænder overalt. betænker man fremdeles, hvormeget sært og underligt selv det ny testamente indeholder, og veed man, hvor upoetisk den hele tankegang af sig selv var blevet, hvor ubehændig man tog på det vidunderlige, selv når man troede og forsvarede det, da lader det sig let forklare, at man, endog med megen ærbødighed for det ny testamente, som christendommens kilde, kunde falde på den vist nok skjæve, men derfor ikke antichristelige tanke, at det var bedst, om mængden, indtil videre, slet ikke læste i bibelen, men øste sin christendoms-kundskab af christelige bøger, hvori christi lærdom, med flid, var skildt fra alt, hvad der ei var aldeles uadskillelig forenet med den, og fremstilt i et billedløst, og, efter den herskende forestilling, fatteligere, bestemtere sprog. heraf fulgde nødvendig også, at bibelhistorierne måtte blive mere en moralsk exempel-samling, og en lidt forpint fremstilling af jesu liv, end, hvad de vist nok skulde være, bibelske kierner, og indledninger til frugtbar bibel-læsning, ligesom det også nødvendig måtte have den skadelige indflydelse på prædike-måden, at bibelen blev mindre brugt, og troes-sandhederne både sjeldnere, stivere og koldere behandlede. vi give dig, som sagt ret i, at alt dette kun dårlig rimede sig med christendommen, men tør du påståe, kan du virkelig bevise, at det var så uforligeligt med den, at det kun lader sig udlede af vantro og fiendtlighed mod christendommen?
jeg tør troe, ikke at have betaget denne indvending det mindste af den styrke, hvormed den kan fremtræde, uden selv at være uchristelig, og jeg vil her ingen vægt lægge på den, i øvrigt unægtelige, sandhed, at når man skarpt adskiller, hvad der dog i grunden hører nøie sammen, og behandler vrangt, fremstiller skiævt, hvad man har med at giøre,  da er man slet oplyst, og at det altså ei kan have været de oplyste, men kun de blinde, der, uden fiendtlighed, betragtede bibelen så vrangt, og behandlede den christelige underviisning så uforstandig. dette vil jeg her kun berøre, for at lægge hele vægten på det spørgsmål: om da vennerne af det attende århundredes oplysning, som dog vilde hedde christne, virkelig øste hvad de kaldte christendom af det ny testamente, så deres fremstilling deraf er, om end i sproget ubibelsk, om end i mange dele haltende, ubestemt, ufuldstændig og feilagtig, så dog i det nødvendigste og uundværligste, i grund-sætningen og hoved-sagen, christelig efter skriften? enhver må indsee, at med al muelig eftergivenhed, kan man dog ikke eftergive den fordring, at hvem der vil lære andre christendom, skal i det mindste sige dem, hvad der, efter dens eneste kilde, det ny testamente, unægtelig er dens hoved-sætning, og udgiør dens eiendommelighed, og at, med al muelig skånsomhed, kan man ikke undgåe at kalde antichristeligt, hvad der lægger an på at skjule eller nedrive christendommens hoved-sætning, og at giøre noget andet, her ligemeget hvad, til denne hoved-sætning, som det ikke er.
dette er, hvad enhver må indrømme, og nu påståer jeg, at hvad vennerne af det attende århundredes, endnu blandt theologerne herskende, oplysning, udgav for christendom, var ikke øst af det ny testamente: hvad de udgav for christendommens hoved-sætning var det ikke, og hvad der åbenbar er det, fortav, forkastede eller forvanskede de; det påståer jeg, og er ikke bange for, at nogen ærlig mand, der med mindste alvor har læst det ny testamente, skal sige, det er ikke sandt, hvad enten han så billiger christendommens hoved-sætning eller ikke.
det er nemlig slet ikke mueligt, at et fornuftigt menneske kan læse det ny testamente, enten i grund-sproget,  eller i redelige oversættelser, med den alvorlige hensigt, deraf at lære, hvad christendom er, uden at finde, at, både efter jesu anførte ord, efter hans apostlers forklaring, og efter deres troes-bekiendelse, i de vigtigste, mest afgiørende øieblikke, er det christendommens hoved-sætning, som alle christne måe troe, og, selv med den øiensynligste livs-fare, standhaftig bekiende: at jesus af nazareth, marias søn, er guds eenbårne søn, og verdens frelser, har, som guds eenbårne søn, alle guddommelige egenskaber, undtagen den, at være sin egen fader, som hans sønne-navn bestemt udelukker, og er, som frelser, den eneste saligheds grund for menneskene, så kun hvo som antager ham derfor, kan blive salig, indgåe til det evige liv, som er evig ære, fred og glæde!
enhver som har undersøgt sagen, veed, og enhver som vil undersøge den, skal finde, at jeg her ikke regner det mindste mere til christendommens hoved-sætninger (articulos fidei fundamentales) end hvad der umueligt, uden at gjøre jesus og hans apostler til sværmere og bedragere, og derved tilintetgiøre christendommen, kan skilles derfra, og nu spørger jeg: om de, efter det attende århundredes sprog, oplyste theologer fremstillede disse to christelige hoved-sætninger som sådanne, eller om de ikke tvertimod alle, kun mere og mindre åbenbart, regnede netop disse hoved-sætninger fra, når de talde om den ægte, rene, fornuftige, oplyste christendom, regnede dem fra, ved enten ligefrem at erklære dem for falske, eller ved at fortie dem, og erklære noget ganske andet for det væsenlige og vigtige i christendommen, for dens hoved-sætninger, dens hoved-sag og kierne? så spørger jeg, og svarer, efter det modneste overlæg, jeg formåer at anvende, og med de bestemteste ord, jeg kan finde: visselig, alle de theologer, som bekiendte sig til, hvad man, efter semlers tid, kaldte den rensede, fornuftige, oplyste christendom, alle de af  disse theologer, hvis bøger jeg har læst, hvis prædiken jeg har hørt, eller med hvem jeg har talt om hvad der er den sande christendom, de regnede fra, hvad der nødvendig må giælde for christendommens hoved-sætninger, sålænge den skal øses af det ny testamente; og at vore dages theologer sædvanlig intet vil vide af, at jesus er gud med faderen, og at troen på ham som frelser er det eneste saligheds middel, hvilket barn i de protestantiske menigheder, må man jo hartad sige, veed ikke det! ståer det ikke selv i børne-bøger for almuen, at hoved-sætningerne i jesu lære er: gud, forsyn og udødelighed, samt de to store bud at elske gud over alle ting og næsten som sig selv, og hvad have vi da mere vidnesbyrd behov! hvad måe ikke nødvendig theologer sige og skrive om christendommens hoved-sætninger, når de endog vil have dem udelukte af de christnes børne-lærdom! og jeg spørger hver opmærksom bibellæser, som har gnist af sandheds-kiærlighed, er det ikke dog, når man her vil tale det mildeste mueligt, er det ikke dog en forfærdelig usandhed, at hine sætninger: der er en gud, der er et forsyn, og mennesket har en udødelig sjæl; og hine bud om kiærlighed til gud og næsten, at det er hoved-sætningerne i christendommen, at det er hvad der skiller og udmærker den fra andre religioner, at det er grundvolden, hvorpå jesus christus, efter det ny testamente, vilde have sin kirke grundet og bygget, som et trindt beleiret, men dog, efter hans forsikkring, til verdens ende uindtageligt slot for den høiestes børn! er ikke dette, som man vil indbilde folk er hoved-sætningerne i christi lære, netop de forud-sætninger, den meer og mindre har tilfælles med al fornuftig tale om guddommelige og menneskelige ting, og hvad der på det udtrykkeligste, efter christi eget vidnesbyrd, indeholdes i det gamle testamente. hvorfor vil man dog ikke, når man forkaster christendommens  hoved-sætninger, være redelig nok til at bekiende, man forkaster christendommen! kan det være den rette oplysning, som driver til at indhylle sig i mørke, til at opbyde al sin lærdom, klogskab og spidsfindighed, for med et slags skin at kunne skride for hvad man ei er, og ei vil være; nu, christelig er den i det mindste ikke, antichristelig er den, såvist som jesus har sagt, hvad apostlerne vidne, og såvist som apostlerne var sande christne, såvist altså, som det ny testamente er christendommens ægte kilde, og er det ikke så, hvad tvistes vi da om, hvilken fornuftig mand vil da meer hedde christen!
men, kunde man vel endnu sige, det er nok sandt, at når man ret har gjort sig klart, hvad det vil sige, at være en christen, hvor vigtig en sag det er, her handles om, og hvor dårligt det er at tale om ægte, reen og oplyst christendom, dersom der ikke er et tydeligt ord, der kan afgiøre, hvad christus virkelig har lært, og hvad der i hans lærdom er det vigtigste, det væsenlige, uden hvilket en lære aldeles holder op at være christendom, det er sandt, at når man således er kommet til klarhed, da kan man umuelig, som ærlig mand, udgive sig for lærer i christendommen, og dog fortie, end sige da bestride, hvad du, efter det ny testamente, med rette kalder dens hoved-sætninger, umuelig dølge for sig selv, at hvem talen om jesu guddom forbittrer, hvem korsets ord forarger, er lige såvist en fiende af christendommen, som hine, der vilde stene jesus, fordi han gjorde sig selv gud lig, som jøder og hedninger, der jo kun hadede og forfulgde apostlerne og deres discipler, fordi de bekjendte og udbredte tro på den korsfæstede og opstandne jesus, som guds søn og verdens frelser, ingenlunde fordi de gientog kiærligheds-budet og læren om gud, forsyn og udødelighed, der ei engang var ny i philosophernes skoler, end sige da i synagogen. alt dette indrømme vi, men derfor ikke, at de nyere theolo ger, som modsagde disse ting, meende det så ilde med christendommen, eller var sig uredeligheden således bevidst, som du synes at påståe; thi både kiende vi flere sådanne theologer, som, i langt ringere ting, end menneskets saligheds-sag, vist ikke for nogen priis vilde bedrage, og det er os tillige klart, at i det mindste endeel af dem virkelig ansee christus for meer end et menneske, hans lærdom for mere pålidelig, hans trøst for mere beroligende, end noget andet menneskes, så de, betragtende ham halv som den største philosoph, halv som et overjordisk væsen, troe at kunne med føie kalde sig christne, uagtet de ingenlunde troe på hans guddom eller trøste sig ved hans død og opstandelse. hvor uchristeligt end disse mangen gang både tale og lære, så er de dog ikke antichristelige, men kun forblindede af den åndløse selv-klogskab, der i forrige århundrede, som af sig selv, blev stærk hos alle partier, og måtte, hvor den fik overhånd, nødvendig nedbryde troen, og forvirre begreberne om gud og menneske, sandhed og vildfarelse, christendom og hedenskab. da det først syndes afgjort, at jesus ikke, som en enbåren søn, kunde være gud med faderen, og at troen på ham umuelig kunde hjelpe til salighed, end sige være det eneste middel dertil, så kunde det lettelig skee, at netop de, der mindst vilde undvære jesu trøst og veiledning, indbildte sig, at hvad der, efter deres faste formening, var en stor vildfarelse, kunde jesus ikke have lært, og måtte da, når ordene dog lød derefter, enten have meent noget andet dermed, eller læmpet sig efter de enfoldige. vant, som man i christenheden er, til at ansee christendom og sandhed om menneskets religjøse forhold for eenstydige ord, sammenblandede man let, hvad dog i grunden er himmelvidt forskielligt: den sætning at christendom er sandhed, med den, at hvad man anseer for religjøs sandhed, er den sande christendom, og det er da ingenlunde idel uredelighed eller lige gyldighed for sandhed, men tillige feiltagelse og selv-bedrag, der har gjort talen om christendom så forvirret, som den i kirken, og i de theologiske, ja selv i mange af de ulærdeste skoler unægtelig er. den omstændighed, at jesus ofte talede i lignelser, og at der selv i det ny testamente hist og her findes billed-ord, der, som sådanne, nødvendig måe forståes anderledes, end hvor de bruges om deres legemlig tilsvarende gienstand, har ikke blot tjent de uredelige til påskud, men også givet de kortsynede anledning til at drømme om en christendommens ånd, man kunde fåe, uden tro, hvem veed, hvorfra, og hvorefter man kunde bedømme ordet, og udfinde, hvad der, til trods for dets åbenbare betydning, skulde være dets bemærkelse. således udbredte sig den vist nok grundfalske indbildning, at man kunde have christendommens ånd, skiøndt man bestreed sandheden af det ny testamentes ord, ja at man handlede i christi ånd, når man nedbrød troen både på ånden og på ham.
skulde nogen anden end jeg selv, hvad dog ei er at formode, giøre mig denne invending, da vilde jeg sige, hvad sandt er, at den slet ikke rammer dommen over det attende århundredes oplysning, men kun den ubillige dom over de theologer, som hyldede den, at de alle vidste, hvad de gjorde, og var sig den antichristelighed bevidst, som unægtelig fandtes og virkede i deres tankegang, deres skrift og tale, og jeg kan ingenlunde frikiende mig selv for, i tidligere dage, stundum at have fældet en sådan mere eller mindre ubillig dom; men at man burde skielne mellem dem, der udrugede hin antichristelige oplysning, og dem der forførtes af den, bekiendte jeg stedse, og vil herefter heller dømme for mildt end for hårdt om personerne, uden at det dog kan have anden indflydelse på min dom over lærdommen, end at giøre den endnu skarpere, bestemtere og aldeles ubetinget.
er det nu vist, at det attende århundredes oplysning stod fiendtlig mod det ny testamente, både som bog i det hele, og som kilde til christelig kundskab, både mod dets sprog og hoved-indhold, da kan der dog vel ingen tvivl være om dens antichristelighed, eller være gran af sandsynlighed for, at hin oplysning desuagtet skulde være i christendommens ånd, der i så fald måtte være selv-modsigelsens og løgnens ånd.
ikke des mindre vil jeg dog endnu sammenligne hvad man på en måde kan kalde christendommens ånd, med ånden i det attende århundredes oplysning: grund-forestillingerne nemlig i begge, for at vise, at de ere hinanden bestemt modsatte.
hvad man nemlig, ved første øiekast, i det ny testamente bliver vaer, og finder stærkere stadfæstet, jo fortroeligere man bliver med det, det er dog unægtelig, at der betragtes mennesket og verden, med den hele timelighed, fra evighedens stand-punkt, så at kun hvad der kan evig vare, hvad der kan herlig beståe, selv når himmel og når jord forgåer, kun det er, efter denne betragtning, i grunden værdt at tale om, at agte på og efterstunde, så alt det timelige må vurderes efter dets forhold til det evige, og bruges med udelukkende hensyn dertil. dette findes klart udsagt i hine apostelens bekiendte ord: vi tage ikke hensyn på det synlige men på det usynlige, thi det synlige er timeligt, men det usynlige er evigt; men om det aldrig var udtrykt i så philosophisk bestemte ord, vilde det dog være indlysende nok, at denne forestilling ligger til grund for alle bud og betragtninger, alle domme og slutninger, for hele tanke-gangen i det ny testamente, med sit store omkvæd: døden er syndens sold, men guds nåde-gave er det evige liv i christo jesu, vor herre!
mon der nu virkelig skulde findes en eneste af hin såkaldte oplysnings venner, der turde påståe, enten at ovenstående er ugrundet, eller at den samme forestilling, om timelighedens forhold til evigheden, er ånden eller sjælen i det attende århundredes theologie, eller: hvem tør vel nægte, hvad der ligger åbent for alles øine, at lige det modsatte er tilfældet, så, efter den herskende oplysning, er evighed enten en ørkesløs tanke, et tomt begreb, eller skal dog af timeligheden låne alt værd og betydning! hvor finder man vel i vore moral-systemer den sætning udviklet, at al skikkelighed og ustraffelighed, al udvortes retfærdighed, uden et reent hjerte, er kun skin-hellighed, og at det ikke nytter et menneske, om han vandt al verden, når han skulde lide tab på sjælen, skiøndt det ei blot en enkelt gang siges i det ny testamente, men er åbenbar de to store grund-sætninger, hvorpå det christelige moral-system må bygges! hvem er så vankundig, at han ikke veed, at det er disse grundsætninger, og i det hele den christelige betragtning af timeligheden, af livet i denne verden, som det attende århundredes oplysning af al magt bestrider, og stræber at fordrive som mørke, som en mørk og sværmerisk miskiendelse af den menneskelige dyd, af livets værd, af den skiønne verden og dens mange glæder! hvem veed det ikke, at, efter det attende århundredes oplysning, er det to af de utilgiveligste synder, at glemme tiden over evigheden, og at tvivle om gyldigheden af en retfærdighed, som beståer af lutter dydige handlinger! hvem veed det ikke, at, efter det attende århundredes oplysning, er evigheden kun en forlænget timelighed, en uendelig lang tid, hvori man, ligesom i denne verden, er forandring, altså forkrænkelighed, undergivet, begynder hvor man slap her, og bliver aldrig færdig, og at man derfor bereder sig bedst til evigheden, ved at lade  den, som en mørk fremtid, ståe ved sit værd, og passe sine verdslige sysler!
at denne betragtning af forholdet mellem tid og evighed, også uden alt hensyn på christendommen, er bagvendt, er ingen oplysning, men formørkelse af de menneskelige vilkår, det vil jeg her kun i forbigående anmærke, men at den er antichristelig, ͻ: strider på det allerbestemteste mod christendommens grund-forestilling, såvel som mod jesu og hans apostlers udtrykkelige ord, det vil jeg med al strænghed giøre giældende, mod dem, der kalde sig christne og ere det ikke, kalde sig christelige theologer, og ere det modsatte.
jeg veed jo vel, hvad de klogeste blandt modstanderne vil svare, veed jo vel, de ikke så naivt, som i min barndom, vil spørge: men er det ikke dog også, når man skal tale alvorlig, sandt, at tiden er for mennesker det visse, evigheden det uvisse, og at hoved-sagen er, hvordan man handler, som der ståer: viis mig din tro af dine gierninger! nei, jeg veed meget godt, at når man mærker, det gåer ikke længer an, at vinde philosophisk rye ved taushed, da vil man svare fornemt, og undervise mig, som en gammelagtig præst, der har glemt sin latin, om, at det var i det høieste kun til kants tid, man, forledt af den da herskende eudaimonistiske philosophie, udtrykde sig så urigtig, eller dog så uforsigtig, som om man satte det synlige over det usynlige, det legemlige over det åndelige, det timelige over det evige; men at, siden den tid, har alle videnskabelige theologer aldeles christelig ladet det evige: det intellectuelle, mentale og moralske, vederfares ret, nøie skielnet mellem legalitet og moralitet, og fattet menneskets høie mål langt over alt sandseligt, i almeen-fornuftighed. om man da end ikke så ivrig, som i forrige tider, indskiærpede den sandhed, at det timelige og synlige kun har relativt værd, ja om man end stundom yttrede, at det ny testamentes tale  derom syndes lidt overspændt, så var det dog ingenlunde, fordi man kaldte sandheden i tvivl, men kun fordi man af historien såe, hvor skadelige følger det ved misforstand kunde have, at tale foragteligt om livet i denne verden, og nedsætte de dydige handlinger.
den underviisning venter jeg, men den er, som man seer, spildt på mig, da, hvis det er synd, at bestride det attende århundredes oplysning som antichristelig, jeg unægtelig er en forsætlig synder, som ret godt veed, hvad han giør, og derfor slet ikke kan nyde godt af den kiærlige formodning, at det er kun forblindelse, når man ikke tilbeder den soel, der i vor menighed opstod af elben med basedow, speilede sig glimrende med semler i såle, kulminerede ved pregel i kønigsberger-philosophens hjerne, og gåer vel ned i den venlige såle, hvor man veed, luther nær havde druknet, med wegscheider. kun i forbigående vil jeg bede modstanderne erindre, at vi her ikke tale om bogstaven, men om ånden, så jeg har, efter deres eget system, nemt ved at forsvare min påstand, om deres ord end lød ganske anderledes christelig om tid og evighed, og hvad jeg her, foreløbig, vil lægge vægt på, er den unægtelige omstændighed, at hin uchristelige betragtning af tiden som det væsenlige, og handlinger som den egenlige dyd, i slutningen af det attende århundrede blev almindelig, både mellem præster og andre, og er endnu den herskende. thi spørger jeg, hvorledes man kunde kalde tiden med denne antichristelige tænkemåde, der med største kiækhed gav sig tilkiende, hvorledes man kunde kalde en sådan tid oplyst, langt mere moralsk og christelig oplyst end de forrige tider, med mindre man selv i grunden hyldede samme betragtning, beherskedes selv af den tidens uchristelige ånd, man priste og tilbad! inden man, uden selv-modsigelse, fåer dette spørgsmål besvaret, vil jeg håbe,  vi er rykkede såvidt frem med exempel-samlingen, der følger som bilag, at uchristeligheden, såvel af ånden som af ordet, vi bekæmpe, er derved blevet håndgribelig. det er altså kun for, på modstandernes bekostning, at øve en dydig handling mere, jeg endnu spørger, hvoraf det kom, at man her, ved hyldingen af den christelige grund-betragtning, ligesom ved fremstillingen af christendommens hoved-sætninger, bestandig var så bange for de døde misbrug, og så ubekymret for de levende, eller måskee så tappre mod hine og så feige for disse, eller er det ikke dog bagvendt, når folk næsten aldrig tænker på evigheden, da at bede dem, de dog endelig ikke måe glemme det timelige, bagvendt, på en tid, da man øiensynlig stræber efter skinnet af det for verden priselige, og spiller comoedie fra vuggen til graven, da at advare mod ringeagt for den udvortes gjerning, er det ikke omtrent, som, hvad man også tit har gjort, at prædike om den slemme hykkelske kirkegang for tomme stole, og at formane dem, der hartad slet ikke veed, hvad bøn til gud vil sige, til ikke at bede for tit, da man ellers let kan blive en afskyelig pharisæer! sandt at sige, synes mig, sligt er langt fra at røbe enten christendom eller oplysning, og begge dele: oplyst christendom, eller christelig oplysning, det måe dog vel alle kunne see, det ikke er, så hvem der lærde sådant fra sig, må vist, om han vil undgåe selv-modsigelse, enten tilståe, at han tænkde uchristelig, eller at han var meget uoplyst, så uoplyst, som hvad man ellers kalder stokblind.
men, kunde hornemans tilhørere, eller hvem der ikke er stort ældre og klogere, sige: hvad rager det os, og vor oplysning, alt hvad du påståer og stræber at bevise om det attende århundrede, vi leve og vore lys brænde i det nittende, siig nu, om du tør, at de er uchristelige, og see da, om det gåer dig bedre, end ham, der fandt hornemans  exeges tåbelig nok! tør du ikke det, så blæse vi kun ad al din tale om den theologies uchristelighed, der ikke behager dig, sikkert fordi du ikke kiender den i sin uhyre skarpsindighed og critiske fortræffelighed, og det i et nydeligt sprog.
dertil kan jeg nu vist nok ikke svare andet, end: bie lidt, børnlille, til eders lys, som end ståe under skieppen, komme i stager, så de kan skinne for os! da fåe vi at see, hvor de er støbte, og hvad de kan fordunkle, og skal da vist ikke glemme at anmærke det, ikke undlade at åbenbare uchristeligheden af det nittende århundredes oplysning, hvis den findes, ligeså uforbeholden, som vi bestride det attendes, der, såvidt vi af alle mærker kan skiønne, endnu er den herskende, såvel hos eder som hos dem, i følge, og som kun synes eder ny, fordi i kiende ingen ældre.
kan imidlertid dette svar til de små ei tilfredstille de store, og skulde selv de, der have givet det attende århundredes oplysning glimrende vidnesbyrd, nu finde for godt at afsværge den, da har jeg til dem, som til høilærde, man ei må byde formaninger, et spørgsmål, de ikke vel kan vægre sig ved at besvare, og som nødvendig må besvares, før jeg kan lade mig aftrætte, at det er det attende århundredes oplysning, der spøger endnu, overalt, hvor man fornemt adskiller sin christendom, som den rensede, fornuftige, oplyste, ei blot fra min, men fra morten luthers, fra kirke-fædrenes, og selv fra apostlernes! jeg spørger nemlig, hvad det dog vel kan være for en skiøn oplysningens dag, om hvilken man, fra cathedre og prædikestole, med smerte forkynder, at den ståer fare for at forvandles til nat af det indbrydende mørke, hvad det kan være for en dag, dersom det ikke er den, patriarken i ferney glædede sig til at see, og såe? har jeg kanskee misforstået dem, så den dag eller morgen-røde, hvis skæbne de begræde, er den christelige oplysning, også jeg har arbeidet på at kalde til bage, og som i de sidste år syndes at forsvinde i mørket! nu vel, intet skal være mig kiærere end så overraskende en opdagelse, og de vil da, med fornøielse, af disse blade see, at deres frygt var overdreven, og at denne oplysning har, ved at brydes med skyerne, ei tabt i styrke, men vundet i klarhed. overalt skal det være mig kiært at mødes med enhver ny oplysning, thi af alt hvad der i christenheden har giældt, og kan giælde for lys, veed jeg intet, hvormed jo det lys jeg hylder kunde sammensmelte, undtagen skinnet af den lyse-klyne, hvorved man i det attende århundrede vilde fordunkle de to store kirke-lys: det prophetiske og apostoliske, som herren tændte og bød at brænde på hans alter til dagenes ende!
n. f. s. grundtvig.

“hvad solskin er for det sorte muld,
   er sand oplysning for muldets frænde.”
med disse ord begynder vor ældste skolesang, og der er vist ingen skolemester så bagvendt at ville indvende noget mod oplysningens lighed med solen, men såsnart man i den gamle skole hører, enten at på vor folkelige høiskole skal oplysningen ikke udspringe af skriverfingrene, men af folkemunden, eller at vi ingenlunde søge oplysningens lighed med solen i dens soleklarhed, men i dens solvarme, som avler frugtbarhed, såvidt kun livslyset nåer, da enten brister den i latter eller fnyser over den mørkets ånd, der nuomstunder vover at te sig som en lysets engel.
dette kan og skal vi imidlertid betragte med al rolighed, fordi den folkelige oplysning slet ikke er skabt til at trættes om eller trættes og tvistes med, men til i lys og løn at te sig som en virkelig livs-oplysning, der hævder og ærer sig selv ved de velgjørende virkninger og den glædelige stemning, den fræmbringer hos folket.
vi trættes derfor med ingen om vor folkelige oplysnings sandhed og værd, men sætter den trøstig i værk, og vi må derved snart vinde en afgjørende sejr, thi modstanderne nødes nu til at oprette højskoler for virkelig livsoplysning, og, da de dog hverken har lys til vejledning eller livskraft til livsgjerningen, så vil alt hvad de udretter blive et mørkets værk af deres dødbider-konst. vel er det nemlig i danmark altid samme folks tungemål, man må bruge, og samme folks liv, man må pege på, men det er dog kun i døde toner, modstanderne kan stamme på modersmålet, og kun fra den blinde side, de kan pege på det danske folk. man må nemlig være besjælet af folkeånden, og modersmålet må have fundet levende gjenlyd i hjertet, når man skal kunne betragte det danske folkeliv nu og herefter fra sin lyse side, som kun er den, der vender til den fjerne hartad glemte fortid i skjolds og haddings, frode-fredegods og rolf krakes fjerne dage. hvor fortroligt nemlig end vort bløde modersmål fra vuggen af har været med den trøstelige sandhed, at himlen lader nåde gå for ret hos sine arveløse frænder på jorden, så var det dog kun i den enkelte synders sønderknuste hjerte, dette evangelium alt i et årtusinde fandt gjenlyd på marken, men det var først på den folkelige højskole, vi vovede at give kirkens evangelium anvendelse på folket og bavne-blus på højskolen, så det sees, at folkestillingen ikke blot har givet værnepligt, skattepligt til stat og kommune, toldepligt og tiendepligt osv., og ej blot til fattig gjengjæld borgerret, pløjeret, høsteret, højesteret og valgret, men også odels- og arve-ret til danmark dejligst vang og vænge og til lykken, der med sol og måne og alle stjerner spejler sig i bølgen blå, så det er ikke blot krigen med tyskland både om sjæl og krop, men også dannebrog med heltemodet og sejren, der gik i arv fra det gamle årtusinde til det ny, fra skjold til tordenskjold, til villemoes og suenson.
ja, mine venner, det er en fornøjelse at oplyse lykken i de forrige dage, men det skal også trøste os under betragtningen af nytårs nyet, thi som ordsproget lyder: “der vælder vand, som været haver”, således er folkelykken på idræts-himlen sit eget forvarsel, og kun forgjæves vilde selv en shakespeare have spået et folk danmarks lykke, der ikke alt i oldtiden såe den skinne på amlets, vermunds og uffes skjolde.

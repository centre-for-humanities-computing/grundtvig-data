vi leve i et philosophisk århundrede, denne tale have vi vel alle hørt i vor barndom, og hvis vi nogensinde blev mænd, fundet os fristede til at ansee for noget man vel kan bilde børn ind, men aldrig fåe fornuftige folk til at troe. betragte vi det attende århundrede, som anabaptistisk døbde sig selv i verdens gadekiær med navn af det philosophiske, vende og dreie vi det på alle kanter, da finde vi vel philosophien skrevet overalt og forskrevet fra det ene land til det andet, men selv er den heel usynlig, så vi vel måe troe at philosophie på det attende århundredes kragemål betød jerusalems skomager og hans reise til månen, som alle har hørt tale om men ingen seet. det er tit nok sagt at niels klim er heel satirisk, men  at hans hele reisebeskrivelse er en klar spådom om det attende århundredes philosophie den theoretiske såvelsom den practiske, det veed jeg ingensteds at have seet, og det fortjende dog virkelig både en klar udvikling og philosophernes opmærksomhed, især da holbergs lovtale over philosophien, som man kaldte dens liigtale, er hvad man kalder en authentisk commentar. ingen tænke imidlertiid at jeg har i sinde at forklare spådomme, nei, i det pesthuus, hvortil jeg engang for min prøve på sligt blev henviist, og hvor jeg har opdaget, jeg, desværre, virkelig befinder mig, måe vel lysten dertil forgåe, og al sådan forklaring overlader jeg derfor nu til tiden, som har en ganske egen fattelig måde at forklare på, hvorved man ei alene fåer syn for sagn og troen i hænderne, men tillige en banket trøie og så lange næser, at nåe de ikke til skyerne, som de stilede efter, så nåe de dog til jorden, og det måe man alt kalde store ting. derimod agter jeg her kortelig at minde om hvad philosophie vel kan være, hvad den egenlig har med os, og vi med den at giøre, og dertil føie en ikke ugrundet betænkning om, hvorvidt enten det attende eller nittende århundrede kan tilegne sig navn af det philosophiske. vel kunde det synes som det var en uleilighed jeg  godt kunde spare, aldenstund vi har såmange vakkre philosopher i ophei, der ganske artig forståe at fortælle os hvorledes alting taber sig i alhed og intethed, som poesien i oehlenschläger og ideerne i athene, men deels er det tingen at tabe kan man sagte, dertil behøves ingen philosophie, men at vinde det er hovedsagen, og deels er deres hjemmegjorte tøi af et eget slags, lidt åndeligt papir af fremmede klude og fuldt af klatter som tilligemed det stykke vandmærke er det eneste danske deri, eller med andre ord: tankerne ere ikke alene tagne på borg og puf men på træf og slump, og sproget er så galt tydsk at man tit har ondt ved at see, hvor gale tankerne ere, så man ikke engang kan have nytte deraf som af en ordenlig løgn cuius contrarium verum est. derfor meener jeg, det er ikke af veien at tale et par ord med om hvad man kalder philosophie, for i det mindste at minde danske læsere om, at det hverken er de dybe tanker eller det fattige sprog der hindrer de selvgjorte philosopher fra at tale jævnt og fattelig, og henføre alt til ting og udtryk der ere ethvert alvorligt menneske bekiendte, men at vilderede i tankegangen, vankundighed i modersmålet og lyst til vindmagerie ere de eneste  årsager til den uklarhed og utydelighed der virkelig findes, såvelsom til den indbildning mange ståe i, at svulsten er høihed og virvarret dybde.
philosophie er som man veed udtryk for den menneskelige stræben efter viisdom ͻ: fuldkommen erkiendelse, umiddelbar anskuelse, og med det høieste christelige udtryk: beskuelsen ansigt til ansigt. det danske ord vi da bedst kunne vælge til at betegne denne stræben i sin livlighed er udentvivl vidskab, et ord som man på en heel deel steder i vor danske bibel kan finde brugt i den mening4 moseb. 24 16. ps. 19. 3. esa. 44. 25. 47. 10. sir. 1. 4. 11. 18. 19. 22. 33. 11. 38. 6. 42. 27. bar. 3. 20. 37. og som kan udholde den strængeste prøve med vide og vid og vittighed bag sig, vished ved siden, videnskab, videnskabelighed og viisdom for sig, og med den passelige endelse: skab, som er nær beslægtet med det islandske skap ͻ: sindsbeskaffenhed, og bemærker i modersmålet ret giennemgribende egenskaberne såvel i deres indvortes tilværelse som i deres levende yttringsåsom troskab, venskab, dårskab, vildskab, en nøiere udvikling heraf hører til modersmålets vidskab under betragtningen af de substantiviske endelser, blandt hvilke skab, mål og dom især fortjene besynderlig opmærksomhed.. ja vi behøve ikke engang at blive  stående ved talebrugen men kan stige op til udtrykkenes høieste prøvesteen, den virkelige sandhed, hvor ordet end beståer, thi som skabt måe vi jo betragte hver menneskelig egenskab, og vidskaben gåer ud på at skabe en verden af visheder i fornuften og et billede af den i sproget. man kunde sige at videnskab var omtrent et ligeså passende udtryk, men herimod er det nok at indvende at man aldrig udvikler godt ved at indvikle, men forklarer slet ved at forvirre, og kunde vi da end slet ikke indsee hvorledes videnskab er kommet til at betyde en afsondret kreds af visheder, måtte vi dog vogte os for at give det en anden betydning, førend det var blevet almindelig klar indsigt at det burde ombyttes eller forflyttes. imidlertid kan man med føie sige at viden betyder noget heelt, sluttet, og lader sig altså kun med nogen ret anvende på en sum af kundskaber som ved indskrænkningen til en beskrevet kreds fåer en tilsyneladende heelhed, da derimod vidskaben som en her uendelig stræben, og nærmelse til et i støvet uopnåeligt mål, blev tom pral, når  den kaldte sig videnskab. derimod kan og måe videnskabelighed bruges fornemmelig om hvad der ståer i nøie forbindelse med vidskab, thi både tillader den sædvanlige brug af dette udtryk, der mest kun har været et bagord, os dette, og da vidskabens mål upåtvivlelig er fuldkommen videnskab, tillader sandhed det med, så det er unødvendigt at skabe nye ord som vidskabelig og vidskabelighed, der vel ei kunde kaldes udanske, da de have ligheden i selskabelig og venskabelig for sig, men synes dog at støde øret og vilde i det mindste endnu mere forvilde end veilede danske læsere.
4 moseb. 24 16. ps. 19. 3. esa. 44. 25. 47. 10. sir. 1. 4. 11. 18. 19. 22. 33. 11. 38. 6. 42. 27. bar. 3. 20. 37.
såsom troskab, venskab, dårskab, vildskab, en nøiere udvikling heraf hører til modersmålets vidskab under betragtningen af de substantiviske endelser, blandt hvilke skab, mål og dom især fortjene besynderlig opmærksomhed.
efter denne fortale, som man kanskee nok vil kalde overflødig og tør, men neppe sværmerisk og ugrundet, kommer spørgsmålet om vidskabens hensigt og vilkår, og her er det da åbenbart at den vide-lyst og lære som det er værd at kalde vidskab, som er sand vidskab, måe gåe ud på tilværelsens forklaring, ligesom det fremdeles er indlysende, at tilværelsen først da er forklaret, når man har klart begreb om dens grund og ophav, vilkår og betydning, hensigt og mål. et andet spørgsmål er om tilværelsens grund og mål kan umiddelbar være gienstanden for menneskelig vid skab, eller med andre ord, hvorvidt vi af den blotte fornuft kan forklare tilværelsen, hvorvidt vi med den kan omfatte altings grund og øiemeed, hvad vi med eet ord kalde gud. dette forudsattes åbenbar af den hele philosophie der påstod, at man intet skulde antage for sandhed i åndelige ting, uden hvad man med sin fornuft kunde begribe, thi ligesom vi legemlig kun kan begribe hvad vi kan omfatte og omspænde, således kan vi også umulig med fornuften begribe hvad der overgåer dens fatte-evne, thi den kan dog ligeså umulig som den legemlige hånd fatte noget større end sig selv. om vi altså kan begribe det høieste, det første og det sidste, beroer åbenbar på om vi selv er det høieste, det første og det sidste, thi over os selv kan vel indbildningskraft og følelse men fornuften aldrig komme, fordi den da måtte holde op at være sig selv, holde op at være klar, uimodsigelig bevidsthed, holde op at fatte og begribe, være fornuft og ufornuft tillige, ophæve sig selv og dog virke med alle sine egenskaber; hvad der er uimodsigelig umueligt. det spørgsmål hvorpå tidens philosopher altså skulde tygget drøv før de vilde give os videnskab om de guddommelige ting, skulde været om en  sådan er mulig, eller med andre ord om guddommelig og menneskelig er eet og det samme, om mennesket virkelig er sin egen gud, om mennesket er af sig selv (uafhængig) eller dog i sig selv (fri i strængeste forstand) thi derpå alene kommer det an, og det er jo dog fjas med al vor videnskab om gud, dersom det er vist at vi ikke kan begribe gud, thi begreber som vi ikke selv kan begribe, er dog vel ikke vore begreber, måe jo nødvendig, enten de ere falske eller sande være en høiere ånds begreber som vi ved troe tilegne os. det er altså uimodsigelig vist at er der også kun en eneste forestilling, som vor fornuft ikke kan begribe, da er den ikke heller det høieste, thi for det høieste er intet for høit. nu er imidlertid begrebet om at være af sig selv, være uafhængig, være sin egen fader og livsgrund, være gud, det er et begreb hvis virkelighed er uimodsigelig, thi vi måe kalde det hvad vi vil, noget måe vi dog kalde evigt, noget måe der dog være som aldrig har begyndt, og hvad der ikke har begyndt er nødvendig uforanderligt, og måe begribe sig selv som sådant, dersom der ellers er noget begreb til, og det begreb måe da enten være i os eller over os; men nu veed vi at det ståer kun for os, og vi ståe for det og  måe standse og erklære at det er os ubegribeligt, og det er da uimodsigeligt at enten måe man påståe at tilværelsen er grundig forklaret uden at dens grund er begrebet, eller og tilståe at al videnskab om den evige, uafhængige værelse er os umulig, fordi den som al tilværelses nødvendige grundbegreb er os ubegribelig.
alt dette lod sig endnu langt strængere og klarere bevise, men deels måe det være klart nok for uindtagne læsere, og deels er det her ikke stedet til en udførlig udvikling, kun i korthed måtte jeg minde om disse åbenbare sandheder, for at man ei skal med noget skin kunne sige det er en sværmerisk påstand at den tidsalder som vil begribe hvad den skal troe, og mener at noget er afbeviist når man beviser at det er et menneske ubegribeligt, at den er ingenlunde fornuftig eller philosophisk, men netop det modsatte.
om nu det attende århundrede havde mindste adkomst til at hedde det philosophiske, behøver ikke vidtløftig at undersøges, men om man kan ønske et sådant, om vidskab overalt har nogen værd og fornuftig hensigt, da den ei kan give nogen umiddelbar erkiendelse af det evige og guddommelige, da vi ei kan begribe gud, det er et andet såre vigtigt spørgsmål, vigtigt siger jeg, ikke ubetin get, men under den betingelse, at det selv påtrænger sig, som det åbenbar giør hos hver eftertænksom mand i den nærværende tid.
dette spørgsmål kan ingenlunde afgiøres ved philosophiens historie, thi at fornuften, når den vil bedømme hvad den ikke forståer, tager mærkelig feil, og forvilder hver som følger den, beviser intet mod nytten af dens rette brug; kan det end, som jeg troer, bevises, at fornuften hidindtil stedse når den i åndens rige vilde gåe på sin egen hånd, foer såre meget vild, så bevises derved kun, at den ikke vilde oppebie sin time, men ligesom der af et selvklogt barn upåtvivlelig kan ved underviisning og tugt blive et fornuftigt, således kan en selvklog fornuft også blive klog, og når man er klog, vil man ikke uden hvad man kan og kives ikke med sin overmand; at fornuften i menneske-slægten ligesom i det enkelte menneske er begrebet og udtrykket for den åndelige vext og udvikling, kan ikke nægtes, og man indseer da let, at både kan den komme til at begribe hvad den før aldrig har begrebet, og den måe komme dertil, hvis dens bane ei ubetimelig afskiæres. spørgsmålet bliver da om fornuften i følge sine vilkår kan komme til at begribe noget som er af vigtighed for det åndelige menneske og  derpå er svaret let, thi fornuften må kunne komme til at begribe sig selv og alt hvad der hører under dette begreb, altså det hele timelige menneske og alt det timelige, thi mennesket er alt det timeliges middelpunkt, og det måe da kunne begribes i mennesket. fremdeles, da ligesom enhver fornuft måe være beskikket og forordnet, skabt og skikket til at begribe hvad den kan, således indsee vi og let, at uagtet det timelige ingenlunde kan forklare det evige, måtte dog det timeliges forklaring have den mest afgiørende indflydelse på menneskets vished om det evige og bringe en middelbar, billedlig erkiendelse tilveie, thi det timelige kan jo i sandheden kun være et billede af det evige, og når man klarlig begriber et sandfærdigt billede, da veed man jo hvad det betegner og betyder, uagtet man ikke begriber det afbildede selv.
at begribe sig selv i sandheden det er da det store mål for den menneskelige fornuft, høiden af menneskelig vidskab, og det første skridt dertil er fornuftens åndelige selv-bevidsthed i sandheden, vedkiendelse af sig selv i sit sande forhold til det evige, til den guddommelige fornuft og sandhed.
ikke vil jeg her udvikle hvad der er åbenbart, at folkenes fornuft ligesålidt er åndelig selvbe vidst i deres første aldre som det enkelte menneskes er det sandselig i barndommen, eller bliver det klart før i manddommen, ikke heller vil jeg her bevise, hvad der imidlertid er vist, at ingen fornuft bliver selvbevidst i sandheden, dersom den ikke alt før var i sandheden formedelst troen, men jeg vil kun giøre opmærksom på, at såvist som der er noget åndeligt ͻ: oversandseligt i mennesket, såvist er den fornuft der nægter det åndeliges virkelighed aldeles vanvittig, og såvist som fornuften ei kan begribe en værelse af sig selv, såvist er den blevet sig selv bevidst i løgnen, når den tillægger sig åndelig uafhængighed, ja det samme er tilfældet, når den udgiver sig for selvstændig, for at have livet i sig selv, thi den kan ikke begribe en selvstændig fornuft, den i sig selv levende sandhed, og hvad den ikke kan begribe, det er den ikke heller, thi fornuften er jo slet ikke uden forsåvidt den begriber, den er et begreb, og i os et timeligt begreb der umulig kan begribe noget evigt og uforanderligt, og det selvstændige er evigt, den i sig selv levende sandhed er uforanderlig. når altså den menneskelige fornuft bliver sig selv vaer i sandheden, da bliver den sig vaer som et timeligt, afhængigt begreb, dødt i sig selv, kun levende i sandheds-kiærlighed. jeg er sande lig til, jeg er sandelig i tiden, jeg er det timeliges sandemand, det er den selvbevidste fornufts første sanddru tale, og nu farer den fort og siger, dette begreb er uimodsigeligt, det kan ingen fornuft modsige uden at modsige sig selv, og derved bevise dets sandhed, hvad der altså er mig ligeså klart og vist som min tilværelse, det er ligeledes uimodsigeligt, det er timelig sandhed ligesom jeg, thi det er sandelig i mig. men, spørger den sig selv, hvad er evig sandhed? og svarer: det kan jeg ikke begribe, thi den indbegriber mig, men det kan jeg begribe, at intet som udelukker mig kan være evig sandhed, og at alt hvad der måe være evig sandt for at jeg kan være hvad jeg er, det er evig sandhed, thi jeg er det timelige billede af den evige sandhed.
når fornuften således er kommet på det rene med sig selv, da først kan den beklæde sin åndelige domstol, og dømme ei efter vild eller skin men efter sandhed, efter sandhedens evige grundlov, modsigelsens grundsætning, alt hvad der i dens lys forklarer sig, det bedømmer den, og alt andet lader den ståe ved sit værd, lige bange for at bifalde løgn og nægte sandhed, som den begriber er i grunden eet og det samme, thi der kan ingen løgn være som jo har en modsat  sandhed, da løgnen intet er uden en nægtelse af sandheden, da ethvert nei forudsætter et ja man ei vil bifalde.
holde vi nu fast ved den klare sandhed at det er det timelige menneske vor fornuft kan og skal begribe, da indsee vi let at al sand vidskab måe i alle måder være historisk; historisk fordi fornuften finder intet i sig selv uden målestokken for timelig sandhed, og måe udenfor sig søge vidskabens indhold, historisk, fordi mennesket udvikler sig i tiden og kan kun begribes i den, historisk, fordi den måe være stykkeviis og kan kun sluttes med tiden. heraf følger først at enhver vidskabs-lære som ei forklarer krøniken er falsk, og dernæst at enhver sådan der udgiver sig for at være færdig, ethvert philosophisk system er som heelt en stor løgn, hvormegen sandhed det end i det enkelte kan have, thi er det mennesket som skal begribes, udvikler mennesket sig i tiden, og er fornuften udtrykket for det sig giennem tiden udviklende menneskelige begreb, da kan vi jo under tidens løb ei have noget sandt begreb om menneske eller menneskelig vidskab uden som om noget der er i begreb med at udvikle sig, og ei i sandhed begribe mere end hvad der alt er udviklet, eftersom begrebet just er det eneste som udvikler sig. heraf følger ende lig, at dersom det også var muligt at fornuften kunde udvikle sig i sandhed uden foreløbig sandheds-kundskab, så var den dog ikke nogensinde under tidens løb istand til at fyldestgiøre mennesket, give ham et fuldstændigt og klart begreb om mennesket i sin hele fylde. bekymret og uvis måtte da alligevel det alvorlige menneske vanke i verden lige til dagenes ende, uvis om sine vigtigste, evige forhold, ja uden et eneste fuldklart åndeligt begreb, thi intet er fuldklart uden i sin fuldstændige heelhed. men er begrebet en udvikling i mennesket, da måe den sandhed som skal udvikles alt forud være indviklet tilstæde, hvad der i mennesket skal klare sig måe han forud have som dunkelt, hvad han skal komme til at begribe måe han have troet, hvad fornuften skal fatte måe den forefinde, ligesålidt som hånden kan den frembringe hvad den skal begribe. det er jo og indlysende, at skal mennesket nogensinde komme til at fatte og begribe sig i sandhed, som den evige sandheds jordiske billede, da måe han virkelig være det, have været det ligefra begyndelsen, da måe den evige sandhed have åbenbaret sig i ham og for ham ligefra og i hans begyndelse, da måe den evige sandhed selv have indåndet ham livet, og ladet ham i ånden høre  sin røst, thi den levende sandhed kan ikke fornægte sig selv, ei åbenbare sig i et timeligt liv og dog skjule sig for det, thi det var selvmodsigelse.
den evige sandheds åbenbarelse i tiden, det er da hvad fornuften er skabt til igiennem historien at begribe, thi historien måe vise hvorledes åbenbarelsen er skeet, måe udtrykke den evige sandheds timelige billede, og dette billede, dette hvorledes er hvad fornuften skal begribe.
ikke vil jeg her indlade mig på hvad heraf følger om en fornuftig betragtning af de guddommelige åbenbaringer hvorom historien melder, thi her er talen om den åbenbaring historien uvitterlig udgiør og beskriver, jeg taler ikke her om enkelte personer eller omstændigheder, men om det uimodsigelige i historien, om dens gang og mindesmærker, om folkeslagene, deres bedrifter og hændelser i det store, deres efterladenskaber, som ei kan høre andre til, og hvori de måe have afpræget sig som lemmer af menneske-slægten, thi som sådanne ere de varige, uagtet det liv de føre, som enkelte og adskilte stater måtte forgåe. når vi således betragte historien, da indsee vi let, at den både måe nøie adspørges af hver sandhedskiærlig gransker og at den måe kunne give visse  og vigtige svar, da den er en bedrift hvori mennesket med nødvendighed har måttet udtrykke sine sande vilkår, og et ord hvori sandhed måe have forkyndt sin dom over menneskenes anslag og adfærd. kun i historien finde vi mennesket så fuldstændigt som han hidindtil er åbenbaret, kun i historien åbenbarer mennesket sin virkelighed og sande skikkelse, som der ei lader sig dølge for efterslægtens øine. vel er det ligefrem at tænkeren først og fremmerst skal adspørge sig selv, og vorder først derved dygtig til rettelig at adspørge historien; men ligesåvist er det åndelig vanvittighed, når en enkelt mand eller tidsalder vil af sig selv forklare mennesket, der jo ikke kan være fuldstændig åbenbaret uden i den som er det hele menneskelivs endelige udbytte, det sande, forklarede menneske selv, eller med christelige udtryk: menneskens søn forklaret i guds søn. det er således unægteligt at de gamle dage åbenbare en åndelig indbildnings-kraft og følelse, som ingen finder enten hos sig selv eller andre i den nærværende tid, og dog måe jo disse ting forklares, før mennesket kan forståe og begribe sig selv, før fornuften kan begribe sig selv som en udvikling af den menneskelige ånd, før den  kan begribe og forklare alt menneskeligt i sig, det er da åbenbart hvad en i sandhed selvbevidst fornuft måe dømme om hvad man har kaldt den rene speculative philosophie, for dårskab måe den ligefrem erklære sligt, med mindre philosophen i sandhed var indbegrebet af den hele historie, havde i sig alle de menneskelige egenskaber, i aldeles ubesmittet samfund og i den høieste udvikling, thi at gruble selvstændig over de menneskelige vilkår, det er jo at randsage sig selv, og at kalde sin egen forklaring almeengyldig er at sætte sig for det fuldstændige og fuldkomne menneske, at tage sin erfaring for menneskets hele historie, og når nu et enkelt, ikke ubesmittet menneskens barn giør det, ja giør det endog førend alt det menneskelige der skal vederfares ham, er skeet, før han har prøvet at døe f. ex. da er han jo en dåre, hvis blindhed man måe beklage, men hvis ledsagelse ned i graven man aldrig kan fristes til at betjene sig af, med mindre man selv er blind.
når nu en fornuft med opladte øine, en opvakt fornuft, hvilket netop er det samme som en i sandhed selvbevidst, sand åndelig fornuft, indkalder det attende århundrede for sin domstol, noget hvortil den er i alle måder beføiet og forpligtet, da måe jo dommen vorde at et mindre  ægte philosophisk, et mindre sandhedskiærligt århundrede, har der neppe været til, thi dets fornuft erklærede sig jo overalt for selvstændig, tit for uafhængig, dets philosopher ligefra volf til schelling påtoge sig jo af sig selv at forklare mennesket, historien blev jo af den såkaldte philosophie lemlæstet, fordreiet, forvansket, når den ei blev aldeles forsømt, foragtet, og erklæret for ugyldig, dens forklaring blev jo ingenlunde agtet for philosophiens sidste øiemeed, men for en biting og en børneleeg, philosophien enten overlod til trodset i sit følge, eller kun et øieblik nedlod sig til fra sin oversandselige høide, for at more sig, eller i det høieste for at stoppe munden på pøbelen og de få ædruere ånder, som påtalte menneskets rettighed til at see det store menneskeliv forklaret i hvad der kaldte sig menneskets og tilværelsens forklaring. lod ikke volf som om historien ikke var til, påstod ikke kant dens ugyldighed, stræbde ikke fichte at bevise samme, stræbde ikke schelling at forvandle den til en blot afbildning af natur-menneskets udvikling og forbillede på dets selvforklaring, og hvad heed den philosophie som stræbde at oplive historien til at forklare mennesket! at nogle en kelte, som herder og tyge rothe stræbde med ånd at udspørge historien, det er sandt, men var det århundredets philosophie som drev dem dertil eller hindrede dem deri, bleve de hørte, eller bleve deres bestræbelser anseete som forgiæves forsøg på med historien at understøtte den faldende kirke? når man ellers gav sig til at forklare historien, lod man den da selv tale, eller lagde man den ordene i munden, søgde man af den at bevise sine påstande om menneskets vilkår, eller antog man dem for umiddelbar visse, og søgde kun, så godt som muligt, at rime den med sine påstande og hjalp sig med at nægte eller tvivle om dens vidnesbyrd, når de ei vilde give efter; når man påtog sig at udvikle hvorledes begivenheder vare oprundne og sammenkiædede, hvorledes poesie og konst havde frembragt sine underværker, beviiste man da uimodsigelig at de angivne årsager og de allene kunde have de bekiendte virkninger, gav man et klart begreb om de menneskelige evner, beviiste man at de store værker af den menneskelige ånd der ere nærværende, virkelig kunde blive til på den måde man beskrev, eller bestod den hele forklaring i at man beskrev den måde hvorpå man selv vilde båret sig ad, hvis man, hvad man dog måtte tilståe man ikke kun de, skulde have frembragt og forbundet begivenhederne, udarbeidet værkerne! hver boglærd mand veed godt hvad hertil måe svares, veed godt at historien slet ikke er enten begrebet eller forklaret således, at det er unægteligt, at hvad man vilde forklare, måtte, under de angivne betingelser, nødvendig indtræffe, og dog er det klart, at når et sådant unægteligt beviis ei er ført, da er intet forklaret, da er det hele kun en giætning, og behøves en sådan giætning til at rime noget unægteligt i historien med en af fornuftens påstande, da er det klart at påstanden ei måe giælde for sandhed, men heller for løgn, indtil giætningen beviser sin sandhed. nu veed man imidlertid at hint tilfælde indtraf hvert øieblik, når man sammenlignede det attende århundredes fornuft-slutninger med historiens vidnesbyrd, og at altså intet menneske kan for sin samvittighed forsvare at antage og følge slutninger, der ei have betalt historien deres vitterlige gield, men kun ved udflugter søgt at undgåe den. det er således unægteligt at det attende århundredes fornuft har påstået at en heel mængde begivenheder og skrifter som erklærede den for en løgner, vare opdigtede eller forfalskede, men at den ingenlunde altid har beviist det, slet ikke beviist det om sine største og  ærværdigste anklagere, de bibelske skrifter, det høieste den prøvede på var at bevise muligheden af sin påstands sandhed, og drev det selv deri ikke videre end til at bevise hvad påstanden selv beviiste, at den ingen samvittighed vilde gjort sig over en sådan opdigtelse eller forfalskning, når den havde fundet samme hensigtmæssig og kunnet afstedkomme den. at forklare muligheden af slige opdigtelser dertil bragde den det aldrig, og beviset for virkeligheden, klar udvikling af en unægtelig strid mellem dem og en uimodsigelig sandhed, blev den aldeles skyldig tilligemed beviset for sine påstandes uimodsigelige sandhed, og til denne gield er betalt, ligger den som en skielm i sin grav, thi den har ikke indfriet sin håndskrift, men skrevet sig selv en falsk kvittering, efterskrevet historiens hånd og eftergjort dens indseigl, og det så klodset at enhver historiens kynding ei alene kan og måe bevidne falsmålet, men kan bevise det ved at fremlægge fornuftens ufornægtelige håndskrift med historiens egenhændige påtegning, der klarlig udviser, at historien måtte være vanvittig, hvis den havde erklæret en gield for betalt der skal betales med og i ufødte slægter.
dette er da min ikke ugrundede betænkning om det attende århundredes philosophie, og kan  den, som jeg mener, bevises at være uimodsigelig sandhed, så indseer man let at det nittende ei kan erhverve sig adkomst til navn af det philosophiske enten ved at følge eller fordømme det attende, men kun ved at giøre hvad det undlod, erkiende historien for hvad den uimodsigelig måe være: sandhedens virkelige åbenbarelse, menneskets virkelige udvikling, roden til, indbegrebet af og prøvestenen for al menneskelig videnskabelighed, og dyrke den som sådan med åbent øie og utrættelig flid; uden at lade sig indbilde der enten i natur-betragtningen, umiddelbar anskuelse eller sligt kan findes nogen gienvei til historiens mål, der jo umulig kan nåes før dagenes ende, og umulig være andet end det timeliges forklaring. så øiensynligt dette imidlertid er, så klart end fornuften kan indsee dårskabet i at ville anskue sit fuldstændige begreb i sig selv eller i noget, sålænge øiet som først den hele historie kan danne og klare, endnu kun er i færd og begreb med at uddannes og oplades, måe man alligevel bekiende at tidens tegn synes intet mindre end at forjætte og bebude en sådan afgiørende historisk retning, ja man kan frilig påståe og uimodsigelig bevise at den er umulig uden en så giennemgribende omvendelse og gienfødelse i åndens rige, som fornuften må  kalde urimelig, fordi den, menneskelig talt, er aldeles umulig. dette kan giøres indlysende ved at fremstille hvad der behøves til rettelig at adspørge historien og forståe dens svar, noget jeg vil prøve på i en egen afhandling om historisk vidskab eller krønikens vidnesbyrd. vel måtte sådant synes unyttigt, når det er urimeligt at man vil vorde dygtig til arbeidet, men det er ikke desmindre vist, at arbeidet skal giøres, at historien skal nåe sit mål, at alt det timelige skal forklares i sandhed, og det er da kun spørgsmålet hvor og i hvem det skal skee, hvilket folk under himlen der vil lade sig opvække til i åndelig kamp at indtage riget ͻ: historien, for hvilket folk den deilige arv er beredt og snorerne faldne på de liflige steder. at hver mand som veed hvad det er, inderlig ønsker sit folk at føle lysten og annamme kraften og indhøste velsignelsen, er naturligt, og hvad jeg håber om det folk af hvis rod mit øie udsprang, det har jeg mangen gang sagt, og ihvor jeg end vender mig, bevæger jeg mig i det, og uden det måtte jeg angre hvert ord jeg talede her.

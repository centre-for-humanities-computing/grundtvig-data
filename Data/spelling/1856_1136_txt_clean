(n. f. s. grundtvig).
vi veed alle, at ved det “ny testamente” mener man i daglig tale hverken mere eller mindre end de christnes egen hellige skrift, til forskjel fra den hellige skrift, som egenlig er jødernes, og fik hos de christne navn af det “gamle testamente,” men da “testamente” hos os er et fremmed ord, og som ovenikiøbet fra romer-retten er gået over i vort lovsprog til kun at betegne en afdøds sidste, vidnesfaste villie, så veed kun meget få iblandt os, hvad den bog-titel, vi har givet de christnes hellige skrift, egenlig har at betyde. dette kunde nu også omtrent være ligegyldigt, når den samme benævnelse ikke brugdes om andet end bogen, men nu gåer det med benævnelsen “det ny testamente” ligesom det gåer med benævnelsen “kirke,” at vi, af skrøbelighed eller dog af andre løse grunde, er kommet til at give to grundforskiellige ting eens benævnelse, hvad altid forårsager nogen forvirring, og kan, når uforstandige eller listige personer komme til at føre det store ord, foranledige en grændseløs forvirring.
idet man således med et fremmed ord gav hele den christne menighed og vore søndags-huse med deres huusholdere eens benævnelse og kaldte begge dele “kirke,” da fordunkledes derved selv den ærligste og forstandigste tale om disse i sig selv himmelvidt forskiellige ting, og når listige præster og paver vilde sætte sig selv i herrens sted og sætte det udvendige over det indvendige, da havde de i talens dunkelhed og tankens tusmørke dertil den ønskeligste leilighed.
ligedan gik det, da man gav hele christendommen og søndags-bogen med de skriftkloge eens benævnelse, og kaldte begge dele “det ny testamente,” da fordunklede man også selv den ærligste og forstandigste tale om disse i sig selv himmelvidt forskiellige ting med eens benævnelse, og når indbildske og ærgierrige skolemestere og skriftkloge vilde sætte sig selv i åndens og boglæsning i troens sted, da havde de i talens tvetydighed og meningens tvivlsomhed dertil det ønskeligste påskud.
sagen forholder sig for resten således, at det græske ord »diatheke«, som på latin er oversat »testamentum« betyder både hvad vi kalder en pagt og hvad vi kalder et testamente, så at hele christendommen godt på græsk kan kaldes »kaine diatheke« den ny pagt, men ikke på latin »novum testamentum« eller på halv dansk og halv latin: det ny testamente, og desuagtet har vi både i vor bibel-oversættelse og i herrens tiltale ved den hellige nadver brugt benævnelsen “det ny testamente” til christendommen i det  hele, ligesåvel som vi bruger den benævnelse til apostel-skriften, og derfor kan de uvidende og de trædske meget let sammenblande begge dele, ved at sige: det ny testamente, det, og det alene er jo christendommen, og dermed mene bogen, så at det ny testamentes kalk bliver bogstavens kalk og det ny testamentes embedsmænd bliver bogstavens embedsmænd, skiøndt apostelen udtrykkelig skriver, at han ved dem ingenlunde forståer bogstavens men netop i modsætning åndens embedsmænd.
medens det derfor i sig selv kunde være ligegyldigt, enten vi kaldte apostel-skriften det ny testamente eller vi sagde “den ny bog” eller den ny pagts bog, så har det givet anledning til en farlig forvirring, at vi gav den bog samme benævnelse som christendommen med ånd og liv, så man ved et tildækket ordspil kunde sætte bogstavens i åndens og et skrevet testamente i den levende aftales og pagts sted, så når det nu rædsomt indviklede forhold skal opredes, da måe vi begynde med at sige reent ud: den ny pagt mellem vorherre og os, det er dåbs-pagten, som skal oprettes med alle dem, der efter vorherres egen indstiftelse vil døbes i den faders og søns og helligånds navn, med hvem de ved troes-bekiendelsen i deres dåbs-pagt uopløselig forbinder sig, uden alt hensyn på den bog, som man kalder det ny testamente.
når man nu siger, at denne påstand skal være fornærmelig imod apostel-skriften, da er det åbenbar uden allermindste grund, thi ikke blot  er det en kiends-gierning, at den ny pagt ved dåben oprettes og er fra umindelige tider blevet oprettet uden mindste hensyn på apostel-skriften, men tillige er det indlysende, at da vorherre og hans apostler indrettede dåben og oprettede den ny pagt, da kunde de umulig tage hensyn til den skrift, som da ikke var til, og at vi heller ikke kan det uden at afvige på egen hånd fra vorherre og hans apostler og således forkvakle hans pagt og indstiftelse. endelig er det så langt fra, at apostel-skriften selv skulde udgive sig enten for “den ny pagt” eller for den christelige grundvold, at den tvertimod stadig henviser til et mundtligt guds-ord, til en hjertelig pagt og en levende grundvold.
når man derimod vil giøre det til min påstand, at fordi dåbs-pagten, christendommens grund-udtryk, i henseende til sin gyldighed, er aldeles uafhængig af apostel-skriften, derfor skulde apostel-skriften heller ikke have noget med dåbs-pagten at giøre, enten til dens bekræftelse, oplysning eller forklaring, da tager man sin egen påstand og giør til min, uagtet jeg med al flid har søgt at vise, at apostel-skriften heel igiennem forudsætter netop denne vor dåbs-pagt og troes-bekiendelse, og bekræfter således deres apostelige ægthed, ligesom at den samme apostel-skrift bidrager så usigelig meget til dåbs-pagtens oplysning og rette christelige forklaring, at vi dertil nu må finde den uundværlig.
siger man endelig, som man nys har sagt, at i så fald er der ingen anledning til tvist, men al  mulig grund til enighed mellem alle dem, der både erkiender dåbs-pagten og apostel-skriften for at høre til det grund-christelige, der altid skal bedre forståes, men kan aldrig forandres, da er dette netop min overbeviisning og påstand fra begyndelsen, men som man jo hidtil ikke har villet indrømme, og som jo heller ikke må forhindre mig fra, men skal netop drive mig til at meddele al den oplysning, jeg kan, om det sande og rette forhold mellem dåbs-pagten og apostel-skriften, et forhold, der var blevet så forrykket, at man ikke blot kaldte bogen hvad pagten er, men giorde bogen, som forudsætter pagten, til pagtens kilde, og giorde bogen, som er apostlernes værk og menighedens eiendom, til apostlernes kaldsbrev og menighedens lovbog.
skiøndt jeg derfor altid har erklæret og fremdeles erklærer alle dem for mine med-christne, som frivillig indgåer samme dåbs-pagt som jeg og døber med den samme dåb, holder fast ved pagten og skatter dåben som gienfødelsens bad i herrens ånd, erklærer alle dem for mine med-christne, hvor urimelige tanker de end kan giøre sig enten om pagtens oprindelse eller om dåbens indstiftelse, eller om apostel-skriftens alder, sikkerhed, kræfter, klarhed og bestemmelse, så kan og må jeg dog hverken for herrens eller for menighedens skyld fortie, at en bagvendt tankegang om den ny pagt, om christendommen og christeligheden i det hele, ikke blot er uforsvarlig, og vilde giøre troen og menigheden værgeløse, men må  tillige, i samme grad, som den behersker os, giøre troen og håbet døde og magtesløse hos os, så vi savne både den gode samvittighed og det guds herligheds håb, som er christendommens evangeliske tilbud og skal, efter den ny pagt, være dåbens frugt hos alle de troende. det første, at troen og menigheden ved den bagvendte tankegang om pagten og bogen blive, åndelig talt, aldeles uforsvarlige og værgeløse, det har jeg lige fra begyndelsen med flid stræbt at vise, men da jeg ikke kunde eller vilde angribe troen og menigheden, men tvertimod af al magt forsvarede begge; da mængden kun har liden følelse af åndelige våben, derfor heller ingen frygt for dem; og da vore skriftkloge havde været så forsigtige at overlade den verdslige øvrighed forsvaret af troen og menigheden både mod paven og tyrken; så er det først ganske nylig, man begynder at mærke den bagvendte tankegangs uforsvarlighed. i en så åndløs tid, som den, der enten endnu løber omkap med os eller ligger dog tæt bag os, kiender kun meget få noget til troens åndelige fristelse og anfægtning inden i os selv, så alt hvad mængden da skal ændse, må udvortes komme til orde, og når da på den ene side de verdslige love strængelig forbyde papister, baptister og alle fremmede troes-samfund at giøre proselyter eller hverve tilhængere i riget, og på den anden side troens indfødte modstandere ikke vender deres våben mod den bagvendte tankegang, men netop ved hielp af den bekiæmper troen, som en gammel, i vore oplyste tider uforsvarlig overtro, da voxer  forvirringen daglig, og de fleste, som endnu holder på den christne tro, veed da hverken ud eller ind, opgiver sædvanlig alt åndeligt forsvar, mistænker enhver oplysning og slåer sig til ro med den tanke, at de har dog igrunden ret.
først nu, da papister, baptister, atheister og mormoner ved religions-friheden har fået anderledes dristighed og spillerum, og da en udmærket hårkløver, forudsættende christendommens muelige sandhed, selv i den allerurimeligste skikkelse, reiser banner for hvad han kalder “det ny testamentes” christendom og forståer derved udelukkende apostel-skriften og bogstavens christendom, først nu begynder der at komme oprør i leiren, så alle de, der har nogen christen-tro, føler nødvendigheden af at forsvare den mod dem, som kiækt påståer, at vi ingen christendom har eller kan have, og de, der hidtil rask sammenblandede eller forvexlede bogen “det ny testamente” med den ny pagt mellem vorherre og os om en god samvittighed og en salig evighed, de nødes til at indrømme, at deres tankegang har været, om ikke aldeles bagvendt, dog temmelig skiæv, så den lader sig ikke længer forsvare.
hårkløveren siger nemlig til dem: i og jeg er jo enige om, at det ny testamentes christendom er den eneste rette, og i påståer jo, at den christendom, i om søndagen prædiker i kirkerne, indprænter eders confirmander, trøster eders kirkegængere og skriftebørn med, giver beskreven i eders bøger, lader håndhæve af den verdslige arm og lader eder besolde for at bevidne,  lever flot med og fåer titler og ordener for, det er og skal være “det ny testamentes christendom”, men enten kiender i jo slet intet til det ny testamente og er da blinde veiledere, eller i måe selv vide, at det er pokker ikke det ny testamentes christendom, er soleklart det modsatte, og så er i jo, christelig talt, store gavtyve. at nu hårkløveren lader, som om han slet ikke kiendte den christelige dåbs-pagt eller de christelige saligheds-midler: dåben og nadveren, eller som om det dog var biting, der slet ikke kom i betragtning, hvor talen kun er om det ny testamentes christendom, og at han, for at fåe hele christenheden til at synes det ny testamentes christendom modsat, benytter sig af alle muelige skole-kneb og finter, som om den sande christendom umuelig kan findes, bevidnes og forplantes i en såkaldt stats-kirke, fordi denne i sin heelhed er et uchristeligt sammensurium, og som om alt hvad man kan anføre et skriftsprog imod, var dermed for tid og evighed giort uchristeligt; men ved alt sådant sætter han dog kun den bagvendte tankegang på spidsen og giennemfører den med ubøielig strenghed, så det bliver hver dag klarere, at vil man ikke nødes til at give hårkløveren ret, da må man begynde med selv at lade den bagvendte tankegang fare, at bogen “det ny testamente” skulde være den sande christendoms egenlige kilde, grundvold eller troes-regel, thi dermed ståer og falder hårkløveren som christendoms-kiender og præste-piner, og må enten giendrive sig selv eller  ståe som christendommens åbenbare fiende og fornægter.
nu tvivler jeg dog ingenlunde på, at jo alle de af os, der vil giælde for christne, endsige da for lys i menigheden, vil finde, det var godt og meget nødvendigt, at vi fik den oplysning, at vi ved talen og tvisten om vor christendom, aldrig skal lade os narre til at begynde med, hvad christendom hverken er begyndt med eller kunde begynde med: den bog, som først blev skrevet og læst i den christne menighed, men at vi altid begynde med, hvad christendommen er begyndt og måtte begynde med, og som vi godt tør sige, apostel-skriften ikke blot forudsætter men bevidner, nemlig den christne troes mundtlige forkyndelse, bekiendelse og beseigling, så det ikke bliver et spørgsmål mellem de christne og denne verden, eller de troende og de vantro, men kun mellem de christelige boglærde indbyrdes eller mellem dem og uchristelige boglærde, først om vi har en ægte apostel-skrift, dernæst om dens udstrækning og nærværende skikkelse, og endelig om dens rette fortolkning, dens forhold til den ny pagt og til den christne menighed, lutter lærde og tildeels meget omtvistelige spørgsmål, hvormed man, efter den bagvendte tankegang, bebyrdede menigheden, og istedenfor med skriften at oplyse og bekræfte troen, vakde og nærede alle mulige tvivl hos dem, der ikke turde troe på en enkelt skriftklog eller på den verdslige øvrighed, som foreskrev hvad der skulde være den sande christendom og rette skrift-fortolkning.
jeg har imidlertid en anden og endnu langt vigtigere grund til at oplyse og bekæmpe den bagvendte tankegang om “det ny testamentes” såkaldte christendom, thi det er livs-grunden, der vel ikke kan giøres nær så klar, som lys-grunden, vi nys omtalde, men som vi dog må sætte øverst, fordi man kan dog leve tålelig godt i tusmørke, men man døer ligeså snart ved dag som ved nat, i lys som i mørke. jeg har derfor også bestandig lagt vægt på, at det ny liv, som er delagtighed i guds eenbårne søn, vorherres jesu christi retfærdige, sande og hellige, evig lyksalige menneske-liv, den kan kun meddeles os ved et mundtligt ord af gud til os, så det er kun luftigt sværmeri, når man indbilder sig at have fået eller at kunne fåe dette ny, christelige liv, enten af luften, som vinden blæser eller gjennem et pennestrøg og en bogstavskrift, eller ved et guds ord, der ikke tales til os, eller ved et præste-ord, pave-ord eller skolemester-ord til os, hvor sandt det end ellers kan være og hvor godt det end ellers lader sig kapitelfæste, så at, når vorherre jesus christus virkelig skal og vil frelse os fra døden og skiænke os det evige liv, da må han ved sine egne indstiftelser have efterladt sig på jorden et mundtligt guds-ord til os, der er “ånd og liv,” kan frelse og saliggiøre os og kan vise, at vor saliggiørelse er hans gierning, hverken pavens eller vor egen, idet at den ånd og det liv, vi fåer af og ved hans munds ord til os, åbenbar er hans ånd og liv, og ei vore egne eller nogen andens.
denne min tankegang om de såkaldte indstiftelses-ord ved dåben og nadveren, der meddele os livet, ligesom den derfra uadskillelige dåbs-pagt skaber lyset og meddeler os ånden, den falder vistnok endnu selv de fleste troende fremmed, og det følger af min egen påstand om alle pennestrøgs og alle bogstavskrifters åndelige død og magtesløshed, at jeg ikke kan tænke på med min pen og mine bogstaver at gjøre noget levende indtryk på mine læsere, men når ånden giør os til skriftkloge, da lærer han os ligeså vel hvad skrift duer til som hvad den ikke duer til, og da den duer til at pege på al sandhed, så skal jeg også bruge den til at pege på sandheden om det mundtlige guds ord, der alene fører den christelige ånd, det christelige lys og det christelige liv med sig.
først skal jeg da bemærke, at seendrægtigheden hos de troende med at tilegne sig sandheden om herrens munds ord til os ved dåben og nadveren som livs-kilden, hvoraf hele vort levende forhold til vorherre jesus christus, og i ham til vor himmelske fader, udspringer, den har sin dybe grund først i den papistiske forblanding af menneske-ord med guds-ord, og dernæst i den protestantiske forblanding af mund og pen, tale og skrift, både i guddommelig og menneskelig henseende, så det er et stort guds-under, når en så dybt indgroet fordom med rod oprykkes. det er derfor slet intet under, at vi hundrede gange kan både tale og skrive derom, uden at man engang ret mærker hvad vi mener,  eller kan forståe, at vi derved bekæmper ligemeget både den papistiske og den protestantiske vildfarelse, skiøndt vi kan giøre det langt klarere, at det guds-ord, hvorved himmel og jord blev skabt, det guds-ord, som var i begyndelsen hos gud og var gud, kunde umuelig selv være eller udledes af en bogstav-skrift, end vi kan giøre den sandhed, at intet menneske uden alene det menneske jesus christus, som er den eenbårne søn, guds-ordet i egen person, kan tale et “guds-ord” i hele sin kraft med menneske-tunge.
derimod vil det sikkert hos alle sandhedskiærlige og troende mennesker fremme den oplysning, at, begribeligt eller ubegribeligt, er det nu engang så i herrens menighed, at den levendegiørende ånd og det ny liv kun meddeles os giennem herrens munds ord til os ved dåben og nadveren, når vi med al vor tale og skrift om guds rige stræbe at vække og skærpe opmærksomheden på de åndens frugter og christendommens virkninger, som ene kan bevise, at det ikke er blændværk og tom indbildning med den egne ånd og det ny liv, som herren har lovet sine troende, og som vi rose os af at besidde. alle sandhedskiærlige og troende mennesker veed igrunden med dem selv og opdage det, såsnart de ret gåe i sig selv, at de er blevet og vil blive ved at være christne, ene og alene fordi de troe, at vorherre jesus christus kan og vil skiænke dem og alle sine troende en virkelig god samvittighed og et sikkert og levende saligheds-håb, så de  kan let overbevise sig selv om, enten det er sandt eller ikke, at vi må troe på dåbs-pagten og de andre indstiftelses-ord ved dåben og nadveren som guds-ord til os af herrens egen mund, for at fåe ånd og liv tilfælles med ham, thi kan vi uden det, syndere, som vi alle er, fåe en virkelig god samvittighed, og dødsdømte, som vi alle er, fåe et sikkert og levende saligheds-håb, da har vi også ånd og liv tilfælles med frelseren, men kan vi ikke fåe en sådan “god samvittighed” og et sådant “saligheds-håb” uden ved troen på hans munds ord til os, da nytter det os jo slet ikke, om vi kan giøre de stærkeste indvendinger mod denne troes forsvarlighed eller optænke andre muelige måder, hvorpå vi finde det rimeligere at fåe den evige velsignelse, thi vi gik jo dog ligefuldt glip ad den virkelig gode samvittighed og det sikkre saligheds-håb, som vi søger hos vorherre jesus christus og tør ikke vente at finde hos nogen anden, da vi troer, at kun han har “det evige livs ord.”
til denne vigtige prøve: om det er ved hvad man kalder “det ny testamentes christendom” eller ved hvad jeg kalder “christendommen af herrens egen mund,” vi fåer en virkelig god samvittighed og et sikkert, levende saligheds-håb i vorherres jesu christi navn, dertil vilde jeg med disse linier opfordre alle mine christne læsere, da jeg er sikker nok på, at, har de ikke vidst det før, skal de derved opdage, at det ikke var noget nyt, jeg har hittet på, men at det er vorherres jesu christi egen saliggiørelses-orden og  indstiftelse, jeg peger på og med munden, efter den nåde, som gud ved sin helligånd giver, stræber at sætte i kraft og at giøre frugtbar til det guds-riges tarv, som er retfærdighed, fred og glæde i den helligånd!

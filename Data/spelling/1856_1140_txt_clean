(n. f. s. grundtvig).
vi veed det alle, når vi besinder os derpå, at vor dåbs-pagt beståer af to dele: forsagelsen og troes-bekiendelsen, og det følger af sig selv, at disse to ting er uadskillelige, og at ligesom de kun tilsammentagne udgiør dåbs-pagten, således fåer de også, hver for sig, kun deres rette betydning og forklaring, når de sees i deres indbyrdes forhold. ligesom vi derfor, hos evangelisten marcus i det første, finder herrens lærdom beskrevet i de få linier: guds rige er nær, omvender eder og troer evangelium! således skal vi i dåben, som gienfødelsens bad, see guds rige tæt ved os, og i dåbs-pagten høre de to vilkår, hvorpå herren, ved sin dåb af vand og ånd, vil føre os derind, så forsagelsen siger os, hvad herren forståer ved omvendelse, og troes-bekiendelsen siger os, hvad herren forståer ved tro på evangelium.
først når vi således betragter forsagelsen fra den rette side, som det christelige udtryk for omvendelsen, og på sit rette sted, som vilkårdelvis fremhævet i a for vor indgang i guds rige, først da seer vi forsagelsens vigtighed og kan opdage dens nødvendighed, uden at ændse hvad skumlerne sige, at det seer ud, som om tro på djævelen også hørde til den apostoliske troes-bekiendelse.
ligesom det nemlig er klart, at det vilde være en grov bedrager, som lovede en synder salighed uden omvendelse, vilde være netop det samme som at love en, der var på gale veie, at han, uden at vende om, skulde nåe det mål, han vendte ryggen til, således vilde det jo også være et grovt bedrag med dåbs-nåden til gienfødelse og nyt liv, dersom ikke dåbs-pagten, som et af vilkårene, udtrykde bortvendelsen fra al løgn og ondskab, uden hvilken det umulig kan være ærlig meent med den henvendelse til nåden og sandheden, som den apostoliske troes-bekiendelse udtrykker.
dette er det første ved forsagelsen, som vi skal lægge mærke til, men det andet er ligesom dette, at vi hverken må lægge meer eller mindre i forsagelsen end en sådan ærlig bortvendelse fra og afsigelse til al løgn og ondskab, uden at vi lade os rokke derfra til høire eller venstre ved alt hvad man har sagt eller kan sige om meningen med ordet “omvendelse” eller besindelse (metanoia), som det bruges i den ny pagts bog.
hvad vi nemlig med forsagelsen ved dåben kan og skal svare ja til, det må jo ikke være mere end hvad vi, førend gienfødelsen og fornyelsen, som har sin kilde i dåben, kan med guds hjelp ærlig og oprigtig svare ja til, og det er jo ingenlunde, at vi allerede har overvundet den onde ånd, eller at vi føler os retvise og stærke nok til at afslåe alle hans angreb, men kun, at vi opsiger ham al huldskab og troskab, og vil, med guds hjelp, aldrig, som forrædere, giøre fælles sag med denne vor herres og vor egen saligheds arrige fiende. så ledes må den alvidende og nådige frelser have indrettet forsagelsen, og således seer vi, han har indrettet den, når vi undersøge, hvad ordet “forsage” i vor dåbs-pagt skal og må betyde.
ordet “forsage” er nemlig, uheldigviis, ikke et ord, som vi bruge i daglig tale, thi vel har vi et ord, som lyder ligedan, men er, ligesom det tyske “verzagen” noget ganske andet end her kan menes, nemlig at blive modfalden, og vi trænger derfor til den oplysning, at “forsage” i vor danske dåbs-pagt har den samme betydning som »forsake« har i den engelske, altså at vende ryg til og lade fare, medens det tilsvarende ord i den latinske dåbspagt er »renunciare«, at afsige eller skikke afbud. dette er da også netop hvad apostelen paulus mener, når han skriver (2 cor. 4): vi har afsagt skændselens hemmelighed, og atter (2 tim. 2): guds grundvold ståer fast, som har dette seigl: herren kiender sine, og enhver, som nævner herrens navn, afståe fra al uretfærdighed.
i forsagelsen er nemlig sandhedens seigl klarlig trykket på den christelige dåbs-pagt, thi ved det herren af alle sine tilhængere kræver en fiendlig skilsmisse fra den djævel, der, efter hans eget klare udsagn, er “løgnens fader,” men kræver ikke skilsmisse fra nogen anden, eller fra noget andet end hvad der er “djævelskab,” da giør han netop den skilsmisse, som sandheden må giøre, men som ingen anden høvding kan nøies med, end han, som er vis på, at han  har altid sandheden med sig, og kan derfor aldrig have andet end løgnen imod sig.
vistnok forudsætter vor herre christus herved, at der er en virkelig djævel til, eller tydeligere, at løgnen virkelig har en fader, som veed af sig selv at sige, er sig selv bevidst som grund-løgneren, den evige sandheds uforsonlige fiende, men just fordi det er en forudsætning, er det ingen christelig læresætning, og skal derfor kun forsvares, som en menneskelig forestilling fra arildstid, som de christne har lov til, på herrens ord, at tage for gyldig, sålænge ingen kan afbevise dens rigtighed. dette meende vel næsten alle vore boglærde ved dette århundredes begyndelse, de kunde magelig, men erfaring har dog allerede giort dem så kloge, at de må tilståe, det lader sig endnu ikke giøre, og de turde vel snart komme til den erkiendelse, at tilværelsen af en åndelig løgnens fader lader sig, uden selv-modsigelse, ligeså lidt nægte som løgnens og falskhedens tilværelse, eller med andre ord, at man ligeså lidt kan tænke sig et “nei” uden en “nægter”, som man kan tænke sig et “ja” uden en “bejaer.”
dette, at forestillingen om en grund-løgner, som tillige er den store frister, ingenlunde er noget nyt, som christendommen har indført i verden, men noget ældgammelt, der af christendommen forudsættes, og forudsættes bestandig, tilligemed synd og død, som noget, der er alle vitterligt og for alle sandheds-venner aldeles utvivlsomt, det vilde ikke behøvet denne oplysning, dersom man, i vor dåbs-pagt, istedenfor at beholde det græsk- latinske udtryk “djævel” (diabolos), havde, som man burde, indsat det tilsvarende dansk-nordiske udtryk “fanden”, men da navnet “fanden” betyder “fristeren”, men navnet “djævel” betyder “bagtaleren,” så kommer vi derved lidt nemmere til den fule, urene ånds grund-begreb, der, som sagt, er løgneren, og det må vi endelig tilgavns indprente os, ikke blot, fordi det er herrens udtrykkelige vidnesbyrd, men især fordi ligesom sandhed er det eneste begreb, der klarlig indbefatter alt godt, således er løgn det eneste begreb, der klarlig indbefatter alt ondt i sig, så vi kan bevise, at ved at forsage grund-løgneren med alle hans gierninger og alt hans væsen, forsages alt det åndelige ondskab, der lader sig nævne.
gåer vi nu således ud fra, at djævle-forsagelsen ved dåben, som en bortvendelse fra løgnens fader og al hans yngel, er det christelige udtryk for “omvendelsen,” da klarer det sig, at skiøndt loven ikke må indlemmes i den christelige børnelærdom, så forudsættes dog hele dens indhold, så det er kun i skikkelse af påbud og forbud, trudsel og forbandelse, at de christne intet har med loven at giøre, medens de bestandig må see sig i speil på den, for at vide, både hvad det er, frelseren vil nedbryde og hvad han vil opbygge i sin menighed og hos alle sine troende. ligesom det imidlertid ingenlunde er blot ved djævle-forsagelsen, men ligeså fuldt og endnu tydeligere ved troes-bekiendelsen om hellig-ånden, med den hellige  menighed, de helliges fællesskab og synds-forladelsen, at dåbs-pagten forudsætter guds-loven, således strækker djævle-forsagelsen sig ikke blot til synden, men til alt, hvad den onde ånd er sjælen i, altså også til det åndelige mørke og den åndelige død, der også er djævelens gierninger, da løgnens fader tillige er mørkets fyrste og den store dødbider med dødens myrde-kraft.
dette er en meget vigtig oplysning, som hidtil har været overseet, men må endelig fremhæves, ikke blot fordi den christelige oplysning og oplivelse umulig kan lykkes, med mindre vi vende ryggen til mørket og døden, men især for at djævle-forsagelsen kan sees i sit rette lys, som ei mindre evangelisk end lovmæssig. da nemlig meningen med djævle-forsagelsen ved dåben er, at alt hvad vi dermed hjertelig skille os fra, det vil den herre, vi ved troes-bekiendelsen hjertelig fæste os til, åndelig nedbryde for os og hos os, så er det jo et glædeligt budskab, at vi tilligemed løgnen, som er syndens rod, også skal blive mørket og døden kvit, fordi vildfarelsen og vankundighedens mørke er på een gang løgnerens eget opspind og hans lænke, og hjerte-dødhedens kulde og forhærdelse er lige såvel syndens straf, som det igrunden er dens lyst.
dette er da også den dybe grund til omvendelsens mulighed, således som den i djævle-forsagelsen ved dåben udtrykkes, thi da løgnen er syndens rod, så er synderen nødvendig selv hildet i løgnens garn, og kunde ikke før gien fødelsen ærlig og sanddru sige ja til, at han forsagede eller skildte sig hjertelig fra al løgn og synd i den selv, men derimod kan synderen ærlig og sanddru sige, at han forsager den djævel med alle hans gierninger, der lige såvel er menneske-morderen af begyndelsen, som han er løgnens fader, altså er lige såvel menneskets som sandhedens arrige fiende. ligesom det nemlig er med synderens forhold til den åndelige sandhed, således er det også med hans forhold til det åndelige liv, thi løgn skaber nødvendig mørke til sit skjul, fordi den kan ikke tåle lyset, og synderen har derfor selv påtaget sig de mørkets lænker, hvori han ligger og kan umulig sprænge dem, men anderledes er det med det åndelige liv, thi den åndelige død, som er hjertelig kulde og ufølsomhed, den er vel lige såvel djævelens eget valg, som det er hans straf, men således behøver det ikke at være med den menneskelige synder, thi han er, ligesom eva i paradis, fristet og forført af løgneren, der med slange-trædskhed indbilder ham, at synden, langtfra at koste ham livet, vilde føre ham til det guddommelige lys, som hans skaber misundte ham. når derfor mennesket fatter tro på guds eenbårne søn, som livets fyrste, der kan og vil frelse ham fra døden, da fåer han både lyst og magt til at hade og hjertelig skille sig fra menneske-morderen fra begyndelsen, med al den løgn, hvorved han lokkede det troskyldige, uerfarne menneske-barn ud af sit paradis ved livets træ, ud i ørken at sidde fortvivlet i mørke og i dødens  skygge, og idet mennesket troer på synds-forladelsen i christi menighed, da forsvinder synderens nødvendige frygt for det guddommelige lys, og da vågner menneskets naturlige kiærlighed til det guddommelige lys, som fristeren falskelig lovede ham, men som frelseren har i sig selv og vil dele med alle sine troende.
når vi således betragter forsagelsen i sin uopløselige forbindelse med troes-bekiendelsen i dåbs-pagten, da, men også først da, seer vi, hvorfor det altid er djævelens gierning at adskille hvad herren i dåbs-pagten har sammenføiet, fordi hverken omvendelse eller tro, således som herren har oplyst og forbundet dem i dåbs-pagten, kan være sand og ægte uden i denne forbindelse, i dette åndelige ægteskab, thi hvordan kan et syndigt menneske ærlig forsage djævelen, løgnens fader, mørkets fyrste og dødens mærkesmand, uden at troe på guds eenbårne søn, som sandheden, lyset og livet, heller ikke kan mennesket henvende sig til sandheden, lyset og livet, uden at bortvende sig fra løgnen, mørket og døden, så, hvem der alligevel siger, han giør hvad han åbenbar ikke kan, han lyver mod sandhed, han fornægter den klare sandhed, modsiger vitterlig sig selv, og har derved fordømt sig selv.
her kan og skal vi see den evige guddommelige sandheds seigl klarlig påtrykt guds faste grundvold i den christelige dåbs-pagt, som derfor også hos de gamle, især hos irenæus, og selv i apostel-skriften, udtrykkelig kaldes sandheden (aletheia og veritas), thi den christelige dåbs-pagt  er det levende udtryk for hvad de lærde med et dårligt konst-ord kalde “modsigelsens grundsætning”; men som oplyste christne vil kalde “sandhedens grundlov,” at hvad der ikke kan påståes uden selv-modsigelse, det kan heller ikke tænkes i sandhed eller forsvares uden falskhed, så det er håndgribelig løgn, og hvad derimod ikke kan nægtes uden selv-modsigelse, det kan heller ikke mistænkes uden falskhed eller bestrides uden løgn, så det er soleklar sandhed. denne sandhedens grundlov må nemlig enhver, som vil christnes og døbes, vedkiende sig ved forsagelsen og troes-bekiendelsen i dåbs-pagten, og kan ikke fragåe den uden derved at frafalde sin dåbs-pagt, og derved fralægge sig alt krav på dåbs-nåden og christen-navnet, som kun skiænkes på begge dåbs-pagtens vilkår, af ham, der ikke for intet har sagt: hvem der ikke er med mig, er mod mig, og hvem der ikke er mod mig, er med mig, fordi både med og mod den evige sandhed kan ingen være, men kun grund-løgneren, i vitterlig selv-modsigelse, falskelig sige, han både er og er ikke.
modstanderne vil jo vist nok sige, at denne forklaring af forsagelsen i dåbs-pagten lade de ingenlunde giælde, men det skal jo heller ikke være for modstanderne, men for vore medchristne vi oplyse og forklare vor christelige dåbs-pagt, thi modstanderne lade jo heller ikke dåbs-pagten eller dåben giælde for hvad de christne troe om dem, og derfor skulde dog vel de christne ikke lade deres tro og dåb fare, så at når vi oplyse og stræbe at forklare den christelige grundvold og børnelærdom  i sandhedens ånd, da skal det være os nok, at de, som ærlig har indgået dåbs-pagten, og har enten fundet eller dog troende venter at finde gienfødelsen i dåben, kan finde sig oplyste og opbyggede derved, og navnlig finde sig bestyrkede mod de mange tåbelige indvendinger med viisdoms skin, som i de senere tider blev opdyngede mod djævle-forsagelsen, så mange christne vel fristedes til at lade den fare tilligemed djævle-besværgelsen (exorcismus), som modstanderne af alle kræfter har stræbt at fåe den sammenblandet eller dog sammenkoblet med, skiøndt der dog åbenbar er samme forskiel mellem dem, som der er mellem den syndighed, vi alle har tilfælles, og den legemlige besættelse, der både i de fleste tilfælde vil findes tvivlsom og hører i alle tilfælde til de sjeldne undtagelser.
vist nok er det således med al christelig oplysning, at mange, som i tusmørket ikke har været sig deres vantro bevidst, blive det, når de fåer at see, både hvad christendommen udtrykker og hvad den forudsætter, og at den, med det mageløse gode kiøb, den giver på alle himmerigs skatte, dog har sin bestemte priis, hvoraf den ikke lader sig det mindste afprutte; men det er da kun, fordi de igrunden, af hjertet, aldrig har troet på den i kiødet komne jesus christus; thi, som herren har sagt, enhver, som giør sandhed, kommer til lyset, for at det kan åbenbares, at hans gierninger er giorte i gud.
således var der åbenbar mange, som under pavedømmets mørke indbildte sig, at de troede  alt hvad vi bekiende både om vorherre jesus christus og om den helligånd, men som ved reformationens lys opdagede, at det var langt fra, og det samme vil nu være tilfældet med mange, der indbildte sig, de troede “skriften,” men som, når de seer hvad skriften betyder og forudsætter, vil see, det var langt fra; men hvad djævle-forsagelsen ved dåben angåer, da vil den christelige oplysning dog snarere tilfredsstille endeel, som har stødt sig over forsagelsen, fordi de enten misforstod den, eller indsåe dog ikke dens nødvendige sammenhæng med troesbekiendelsen, og dens uundværlighed til det vidnesbyrd, at ingen har ret til at nævne jesu navn eller til at trøste sig ved guds nåde og synds-forladelsen i frelser-navnet, uden han vil afståe fra al uretfærdighed. ligesom nemlig alle må vide, at sandhed og ret er uadskillelige, så kun hvem der følger sandhed, giør ret, således er også løgn og uret uadskillelig forbundne, så det er umuligt at hade løgn og elske uret, eller at undskylde og forsvare uret med andet end løgn.
derimod er det sandt nok, at såvel denne oplysning, som oplysningen om alt, hvad der må regnes til djævelens gjerninger og til hans væsen, eller rettere uvæsen (pompa), der lige såvel er mørkets fyrste og dødens ånd, som han er løgnens fader, må giøre alle sande christne langt mere årvågne og nøieregnende med sig selv, end de har længe været, og navnlig giøre dem til al åndelig oplysnings og friheds bedste venner, og til alt åndeligt giøgleværks, død bideries og skin-væsens erklærede fiender, men det må og vil nødvendig lønne sig så godt ved voxende livs-kraft, stigende christelig oplysning, og befæstelse af freden og glæden i sandhed, at de vil velsigne den dag, da lyset opgik for dem over forsagelsen, og kastede netop derved himmelsk glands på frelserens åsyn, hvis herlighed, som den eenbårnes af faderen, er “nåde og sandhed,” hvis ord er både liv og lys, hvis åndepust er fred og hvis blik er glæde for alle hans troende!
således kan og skal det blive soleklart, at djævle-forsagelsen i dåbs-pagten, som i vore dage har været den store anstøds-steen, og som troens skriftkloge modstandere havde magt til at pine de christne med, sålænge de forpligtede sig til at udlede deres dåbs-pagt af skriften; den bliver til en ædelsteen og urokkelig grund-steen i den evige sandheds bygning, såfremt den fåer lov til at ståe på sin egen bund, båret af hans munds-ord, som bærer alt, og som, sagt af ham selv til os, er ånd og liv, og denne erfaring skal ikke alene berolige os over enhver dunkelhed i den levende christendom, som modstanderne beråbe sig på, når de kalde os mørkets børn, men den kan og skal, hvad der er meget mere, blive til den erfaring, at sandhedens ånd, som den vantro verden er uimodtagelig for, ham er og blive vi netop ved forsagelsen af løgnens fader og løgnens ånd modtagelige for, og fattes da hverken det liv eller det lys, som hører til at stride den gode strid, fuldende løbet og be vare troen, og som kan giøre os glade i herren altid, fordi vi føle den guds kraft hos os, som nødvendig må og skal overvinde verden, fordrive alt mørke fra vor synskreds, og tilintetgiøre døden aldeles for vort vedkommende, som vel syndige men benådede, faldne men opreiste, døde men gienfødte, formørkede men igien oplyste og herlig forklarede christelige mennesker!

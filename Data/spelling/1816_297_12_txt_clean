når det kun er vist, hvad der er uimodsigeligt, at enten måe man give slip på al sand forklaring af tilværelsen, al fornuftig indsigt i de store hemmeligheder om menneskets vilkår og bestemmelse, eller man må stræbe efter forklaringen og søge indsigten på historiens vei; er det vist, da kan der heller ingen tvivl være om, at historien bør dyrkes med langt mere flid og iver og langt mere almindelig end hidtil, da man selv hos de fleste boglærde kun fandt en såre fattig kundskab om de almindeligste begivenheder, medens lægmand var aldeles uvidende om tidernes løb i det hele. historien indslutter os alle, enhver af os er beskikket til at udrette en deel af menneskets gierning, til efter evne og leilighed at bidrage til oprettelsen af sandheds rige på jorden, og vi tør da lige sålidt udelukke nogen fra historisk kundskab, som vi kan udelukke nogen af menneske-slægten eller af sandheds rige. imidlertid er det åbenbart at hverken have alle mennesker samme mål af kræfter eller eens bestilling i livet, og ligesom heri ligger grunden til stændernes skilsmisse i staterne, hvis nødvendighed aldrig er blevet klarere beviist end ved det attende århundredes prøve på at ophæve den, således følger også heraf, at historien vel skal almindelig dyrkes, men med den forskiel, som ikke alene de enkeltes, men de nødvendige stænders forskiellighed tilsiger. uden nu her at indlade os i den forresten høist lærerige undersøgelse om stænders opkomst og forhold i oldtiden og middelalderen, vil vi blot lægge mærke til, at to stænder, hvoraf den ene udtrykker legemet, den anden ånden, må der altid være, hvorsomhelst der skal være stat, og når vi tage ordene i deres egen bemærkelse, kan vi nu med føie kalde dem handværksstand og geistlighed, men også med velbekiendte og hjemlede udtryk: de lærde og de læge. mange betragtninger tilbyde sig her over gamle og nye stater med deres adskillige forfatninger, og om regieringen som statens sjæl eller fornuft; betragtninger, der kunde kaste meget lys på de i forrige århundrede, i alle  henseender giennemblødte, men ingenlunde forklarede spørgsmål om en fornuftig statsforfatning, men slige betragtninger høre til en egen afhandling, og her er det nok at mindes, at hvorledes man end inddeler og sammensætter, må dog i vore stater de læges stand altid blive langt talrigere end de lærdes, mængden af folkene vil stedse fattes både evne og tid til at øve boglig konst som hovedsag, og deraf følger da, at mængden ingen umiddelbar deel kan tage i historiens dyrkning, men må nøies med hvad de boglærde meddele den. når vi nu betænke at historien er den eneste naturlige kilde til sand indsigt i de menneskelige vilkår, synes vi høilig at måtte beklage læg og menig mands skiebne, da han synes dømt til den tungeste af alle trældomme, udsat for at vorde listige bedrageres visse bytte, eller dog med nødvendighed underkastet pinende tvivl han ei mægter at løse. dette vilde også åbenbar være tilfældet, hvis sandheden om mennesket først ved granskning skulde findes, og det er klart, at det århundrede, der prisede den påstand som sin hele viisdoms grundvold, dermed fordømde menig mand til den grueligste åndstrældom, medens talen kun var om almindelig frihed  og oplysning; blind tro på de lærdes ord, dorsk ligegyldighed for menneskets vigtigste anliggender eller ængstelig tvivlsomhed, det var åbenbar de bange kår imellem hvilke menig mand havde at vælge; og andre kår kan vi endnu ikke byde, hvis sandheden ei er os givet, hvis der ikke er en fuldgyldig åbenbaring som forkynder hvad tidernes løb skal stadfæste, kundgiør for alle, hvad kun den yderste dag ret kan forklare. dog, vi indsee let, at, dersom vi mangle en slig åbenbaring, da er selv den lærdeste og viseste iblandt os ei stort bedre faren end den vankundigste, thi vi har indseet, at intet menneske, uden at begåe den største dårlighed, kan antage følgerne af sin egen grublen for almeengyldig sandhed, og at kun den fuldendte historie kan give os fuldelig beskeed om menneskets vilkår; vi kan indsee, at selv det nøieste bekiendtskab med den alt forgangne tid, og den bedste forstand på sammes vidnesbyrd, hvis de og uden åbenbaring vare mulige, dog kun gav en stykkeviis erkiendelse, en dunkel formodning om den fuldkomne sandhed, og vi kan fremdeles indsee, at det enkelte menneskes år og evner ere aldeles utilstrækkelige til at samle, rumme og begribe de kundskaber der ene kunde på naturlig måde avle selv denne grundede formodning og halve erkiendelse.  det er sandt, var der ikke løgn, synd og vildfarelse i verden, da var en overnaturlig åbenbaring unødvendig, thi da bar hver enkelt sandheds ubesmittede billede i sig, udrettede i sandheds-kiærlighed sin beskikkede gierning, og følde hverken trang eller urolig drift til en høiere grad af erkiendelse end ham var beskikket efter hans tid og evners mål, men da nu synden uimodsigelig er kommet i verden, hvorledes det så end er skeet, da intet menneske af naturen har sandhedens rene billede i sig, da vi alle ei blot ere udsatte for men indviklede i vildfarelse, så er det uimodsigelig, at om vi også af os selv kunde med en uindskrænket sandheds-kiærlighed overalt i vor kreds giøre den rette skilsmisse mellem sandhed og løgn, så er dog vort kredsløb mellem vugge og grav nu for stakket, vort hoved for snevert og vor hjerne for sløv til at sanke, rumme og begribe selv kun alt det, der i vore dage er begribeligt, forgangen og nærværende.
her ståe vi da igien for den tillukde dør til viisdoms kammer, vi see det klarlig at viisdom og sandhed har deres værelse derinde, men selv at oplade dørren mægte vi ligesålidt, som hvis den og var opladt, i støvets år: syv gange ti og sjelden fleer, at giennemvandre den høieloftssal, der  som en stjernet himmel omhvælver den ganske tid hvoraf kun et spand blev os forlenet til sagte rørelse i støvets bånd. tydeligere: vi see det klart at historien må åbenbare sandhed, så vist som mennesket er sandelig til, så vist som ikke hele tilværelsen er en drøm som ingen drømmer, et billede af intet, en modsigelse af sig selv: modsigelse af hvad der ikke er til, kort sagt: en virkelig umuelighed. at historien nødvendig må åbenbare sandhed, klarlig besvare alle de spørgsmål mennesket kan giøre sig selv, det er så vist, som at vi selv ere til, men ingen af os mægter at omfatte eller begribe historien, som omfatter os tilligemed alle vore forældre og efterkommere til dagenes ende, ja ingen af os formåer engang at sanke og at sammenføie, at oversee og giennemskue det store ufuldendte menneskebillede, der udarbeidedes i de forgangne dage, og udbreder sig for os i historien, har præget og præntet sig dybt i naturen, aftegnet sig i bog og billed. her ståe vi omtonende af mange dages røster, omleirede af deres mindesmærker, men overvældede, fattige midt mellem skatte, afmægtige til at omfatte og tilegne os selv kun en tusindedeel, af hvad vi erkiende var, som heelt, igien kun en deel af det gandske der ene for måer at opfylde vor trang, det ganske, hvis åbenbarelse vi umulig kan opleve i støvet, da også vor bane må sluttes, før menneskets kan vorde fuldendt. her ståe vi, og her er det, at trangen til en åbenbaring må vorde klar for hvert tænkende menneske, der ikke vil trodse sin fornuft og påstå, at de høieste forestillinger og de dybeste følelser i mennesket – forestillingerne om det åndelige, usynlige, og følelsen af attrå til et evigt liv – at disse, det eneste der i sandhed adskiller mennesket fra de umælende dyr, hvis forestillinger og følelser ere indskrænkede i det synliges kreds og det endeliges rum, at menneskets adelskab er dets ubetydeligste gienstand, at mennesket kan være sig selv bekiendt, og dog ligegyldig for sine høiere åndelige vilkår, begrave det øie i støvet der stævner mod himlen, indklemme det hjerte i øieblikkets snør-liv, der banker for en evighed. dette måe vi giøre, vitterlig måe vi give afkald på menneskets høieste fortrin, indskrænke os til dyrelivet og underkue alle de ædle underfulde rørelser i os, som forkynde og bevise vor himmelske herkomst, eller nødes til at indrømme hvad vi ei kan nægte, skiøndt det er ubegribeligt, at støvhyttens indbygger overflyver sin bolig, betragter sig selv som en giæst fra det fjerne, det høie, begiærer  hvad ingen har seet, efterhiger hvad ingen begriber; det er klart, siger jeg, at enten må vi i afsindigt oprør mod vor egen ånd lægge an på at dræbe vort menneskeliv, eller vi måe bekiende at unægtelig, dyb og stor er vor trang til en vidunderlig åbenbaring af det som intet øie seer og intet øre hører, men hvis anelse vi indånde, hvis kraft opholder og bevæger os, hvis værelse vor tilværelse nødvendig forudsætter, hvis liv er så nødvendig en betingelse for vores, som legemet for skyggen, åbenbaringen af den evige, levende sandhed, af det guds ord som bliver evindelig, når menneskets timelige herlighed visner som blomsten, segner som græs for dødens lee.
det første og vigtigste spørgsmål til historien, det, uden hvis besvarelse hvert andet spørgsmål er unyttigt, må da være: er der skeet en overnaturlig åbenbaring af sandhed, er den kiendelig og klar? benægtede historien dette spørgsmål, da måtte den dog kundgiøre os, at der i tidens løb vare kiendelige forvarsler om den, thi sandheden kan ikke fornægte sig selv, må kundgiøre og åbenbare sig overnaturlig, når den ikke, klar for alle, kan naturlig udvikle sig i menneske-livet, og til hine forvarsler måtte vi da holde os, biende på hvad de bebudede, med frygt  eller håb, alt eftersom de forvarsler vare trudsler eller forjættelser. at de nu måtte være det første, når vi ene see på sandhed, det er åbenbart, thi sandheds overnaturlige åbenbaring kunde aldrig blive nødvendig uden ved menneskets brøde, og fald udaf naturlige forbindelse med sandhed, og når den da skulde åbenbares overnaturlig efter sin egen adskildte villie, da måtte den åbenbares som dommer, thi det var det eneste forhold hvori den, som blot sandhed, stod til den faldne, løgnen hengivne menneskeslægt. at nu historien ikke heller mangler forvarsler af dette slags, det veed enhver som veed at hvert enkelt menneske døer, thi at døden på ingen måde hører til den menneskelige natur i sig selv, at den kun er syndens sold, virkning af den fortørnede sandheds vidnesbyrd om sig selv, som må tilintetgiøre alt hvad der hører løgnen til, altså hvilkensomhelst tilværelse, der udenfor sandhed vil være selvstændig og selvrådig, det er så vist, som at døden ei hører til livets natur, thi hvad der lever i sandhed kan ligesålidt døe som sandhed selv, men hvad der vil stjæle livet af sandhed, må tabe det, såsnart sandhed kræver sit, må selv befordre dets tab ved at kiæmpe mod sandhed, hvori livet ene boer. men, hvad vi  lettelig oversee ved det enkelte menneske, hvis død synes os naturlig fordi den er hverdags og hører nødvendig til vor syndige natur, det nødes vi til at indsee når vi betragte mennesket i sin store, sammensatte skikkelse: som folk og stat; thi vi kan ingenlunde sige at det hører til en stats natur at forgåe, til et folks at uddøe, og måe i det mindste erklære det for aldeles unaturligt at et folk kan uddøe åndelig, sålænge det legemlig forplanter sig, at en stat kan forgåe i sig selv. imidlertid lærer historien ikke alene at det skeer, men også, at det kun skeer, når sandhed aldeles foragtes, når sjælen vil løsrive sig fra ånden og leve selvstændig i legemet, når de enkelte forsmå at leve i det hele, fornægte deres liv som lemmer på statens legeme, og fremkalde da nødvendig dens opløsning som følge af sandheds dødsdom over den opsætsige løgn. hvad her siges er slet ikke andet end udsagnet i bestemte udtryk af den sandhed, der til alle tider var bekiendt, at der er et mål af vildfarelse og last som intet folk kan overskride, uden at bøde derfor med sin tilværelse som folk, uden nødtvungen at betale den sandhed og retfærdighed sin giæld med sit liv, i hvis hyldest og kraft det ei vilde leve. vi vil her forbigåe de vigtige, af historien noksom beviislige følger som  heraf flyde til bedømmelse af folkenes råb på frihed og lyst til selvrådighed – demokratie – og kun bemærke at sandheds dom over stater og enkelte ere klare usvigelige forvarsler for dens dømmende åbenbarelse over hele menneske-slægten, for verdens undergang, thi at verden må forgåe når menneske-slægten nåer det samme mål af fordærvelse som volder folks og staters undergang, det er fra alle sider klart, og at den sandhed der under tidens løb åbenbarede sig stykkeviis, må ved dens ende åbenbare sig fuldstændig, følger af sig selv. men, så vis som nu denne sandhedens åbenbarelse er, så lidet trøstelig see vi let den er for os, thi den åbenbares som dommer over en brøde, hvori vi alle ere deelagtige, som en kundgiørelse af, at den død vi timelig have lidt, er evig, at løgnens død – skilsmisse, udstødelse fra sandhed – er af nødvendighed ligeså evig som sandhedens liv, hvilket løgnen umulig kan dele, men kun bævende see og fortvivlet føle.
vi veed imidlertid, der er forkyndt et evangelium for slægten, som lyder så, at gud er kiærlighed, og sandhed kiærligheds eenbårne, og at således elskede gud verden, at han hengav sin eenbårne, på det hver den som  troer på ham, skal ikke fortabes men have det evige liv i sønnens troe og sandheds kiærlighed. er det evangelium sandt, er det sandt at ordet blev kiød, og åbenbarede sin herlighed, som nåde og sandhed tillige, da er det også vist at den hele historie må vidne derom, og ved dagenes ende forklare den store gudfrygtigheds hemmelighed at gud er åbenbaret i kiød, at sandhed er åbenbaret ikke som dommer men som frelser; men det er ligeledes klart, at sålænge tiden varer, måe det blive en ubegribelig hemmelighed ei alene, fordi det naturlige menneske først på den yderste dag kan fuldelig begribe sig selv, men tillige fordi det overnaturlige slet ikke lader sig naturlig begribe, fordi det evige – guddommens værelse – umulig kan begribes i tiden men kun i evigheden.
altså, kun under den betingelse at christendommen er sandhed, kan historien vorde os kiær, thi sålidet vi kan begribe sandhedens nåde og retfærdighedens miskundhed, så godt kan vi begribe at uden det er frelse umulig, og ordets kiødspåtagelse er et underværk, som når vi skal frelses i tiden, enten må være skeet eller skal skee, thi kan mennesket ikke i sig selv opløfte sig til sandhed, da må sandhed fornedre sig  til mennesket, hvis noget kiærligt samfund skal vorde muligt.
dog, jeg vil her slet ikke prøve på at bevise hvilket dårskab det er at ville forskyde christendommen, fordi den er, hvad vi kan indsee mennesket og endnu mere det syndige menneskes frelse må være – ubegribelig, jeg vil ikke engang prøve på at bevise, hvad der imidlertid også lader sig bevise, at er åbenbarelsen ikke skeet, da kan den ikke skee, thi jeg veed det nytter ikke, jeg vilde kun bane mig vei til at vise, hvorledes dunkelheden om historiens nødvendige og dog, som det synes, i almindelighed umulige dyrkning og gavnlighed klarer sig under den forudsætning at christendom er sandhed, ligesom vi på veien have seet, at hiin dunkelhed, under den forudsætning at der ingen overnaturlig åbenbaring er skeet, bliver til et ægyptisk mørke, der kun giennemlynes af glimt, som vidne, at solen skinner i gosen, og vil, når den engang giennembryder mørket, kun åbenbare død i dom.
er det nemlig forud åbenbaret hvad historien skal sande, da er det på eengang klart, at alle som vil den rette vei, må elske historien, og tabe dog intet, om de måe nøies med historien om sandheds umiddelbare åbenbaring, det er: med evangeliet, thi historien har intet nyt for dem at  bringe, som de ikke eie alt i troe og håb, den vil og må beseigle deres tro og håb med salighed, hvad enten de så kiende lidt eller meget til dens underlige løb. måskee kunde nogen spørge, om ikke da videre historisk kundskab var aldeles overflødig; men neppe lønner det umagen for alvor at besvare et spørgsmål, der kun kan giøres på skrømt, thi det er iblandt andet det samme som at spørge, om ikke nok et fromt barn kunde undvære underviisning, formaning og advarsel og ringeagte sin faders tale om herrens førelser, om hvad han leed, hvordan han fristedes, hvorlunde han trøstedes, hvorledes han seirede, og hvorpå han klarlig kiendte guds finger. bedre er det da at forbigåe unyttige spørgsmål, og see hvorledes stillingen såvel for den lærde som for den læge, har øiensynlig og herlig forandret sig ved sandhedens åbenbaring. historiens ufuldstændighed frister ei længer til mismod, dens omfang ei til fortvivlelse, men med rolig vished om at værket skal lykkes, og glad tilfredshed med hvad ham er givet at see og udrette, griber enhver hvad der ligger ham nærmest, og arbeider ufortrøden, under stadig betragtning af den åbenbarede sandhed, ingen konster vil han bruge til at aftvinge historien sit vidnesbyrd, thi han veed de ere spildte og han seer de  kan ei bruges uden at fornærme sandhed, som just er hvad han skal stræbe at forherlige. at lade sandheds lys beskinne historien, det er hver christelig boglærds faste og høieste hensigt, og om da hist og her en stjerne synes at ville handthæve sit lys uafhængig af solen, så veed han dog det er kun skin som ved dagens vældige frembrud må blegne, eller blande sig med solens stråler.
i det vi nu vende tilbage til talen om historiens almindelige dyrkning, see vi let at det er historien om sandhedens overnaturlige åbenbaring, eller med andre ord: det ny testamente der har den strængeste fordring på almindelig dyrkning, og at dernæst kommer historien om underværkets klareste forvarsler og forberedelser, eller det gamle testamente, hvilket da er det samme, som man længe indsåe, at bibelen bør læses og kiendes af alle. efter bibelen selv følger ligefrem dens egen historie, der falder sammen med kirkens, thi kirkens historie er jo ikke andet end historien om menneskenes brug eller misbrug af bibelen: deres forhold til den, og at det ei heller sømmer sig for nogen christen at være herom ganske vankundig, indsees let. endelig er det åbenbart at ethvert christnet folks hændelser i sit hedenskab må være en forberedelse til christendommen, og  deres senere færd en følge af deres forhold til den. her have vi da omfanget af den populære historie nemlig: evangeliets, israels, kirkens og de christnede folkefærds, men vi indsee let, at det er ikke mindre i skikkelsen end i omfanget at læg mands tarv må betænkes. bibelen, som ei alene er for men over alle må vel i grunden være eens for alle, men da indsigten i dens grundsprog kun kan erhverves ved en kundskab det er umuligt at bibringe mængden, er dog allerede her den forskiel, at lægmand må nøies med en oversættelse, men som derfor, hvor der kan være forskiellige meninger, må være aldeles bogstavelig, thi det er ingenlunde de boglærde tilladt her at give nogen forklaring, som ei er uimodsigelig vis, men det er deres ufravigelige skyldighed at give lægmands bibel netop samme tydelighed som den har for dem, som blot sprogkyndige, i de fremmede tungemål. da imidlertid de fleste lægmænd hverken have tid eller evne til at blive på egen hånd så fortrolige med bibelens indhold, som de ved de lærdes håndrækning kan og altså bør; og da enhver bør kiende dens hoved-indhold alt i barndommens dage, så følger heraf at udtog og forklaringer må finde sted, men ingenlunde træde  i bibelens sted, der stedse åben for alle mands øine skal med sine klare ord være deres dommer.
ligeledes er det med den øvrige historie for lægmand, en slet og ret fortælling skal gives ham i hånd, og hvad der ikke er beviislig løgn skal ståe for ham som for os, med forklaringen haster det ikke, eller, om det end haster, må dog de boglærde vogte sig vel for ei at give nogen forklaring der ei er aldeles vis, og bygget på den fortælling der er i folkets hånd, thi giætninger nytte kun dem der kan granske, og en forklaring over hvad man ikke kiender er som et luftsyn der vel kan blænde men aldrig oplyse, langt mindre opvarme, og dog må opvarmelse være hensigten med al den verdslige kundskab der meddeles lægmand, for hvem al anden kundskab er en unyttig byrde han ei kan anvende men kun forvirres og forstyrres af.
dette giælder i almindelighed, og dømmer det attende århundredes dårlige travlhed med at indskrue begreber i menig mand, der når de end ei, som ofte, vare aldeles falske eller løse giætninger, dog forudsatte en kundskab han manglede, eller undersøgelser han hverken havde tid eller evne til at fatte. medens man således rolig såe på at bibelen og krøniken forsvandt af hjerte, hoved og  huus, ja bidrog ei sjelden selv dertil, ansåe man det for et kæmpeskridt i menigmands oplysning, hvis man kunde fåe ham til at huske og med kulsviertro antage, hvad han ikke på mindste måde begreb, enkelte boglærdes giætninger om den løbske jord og den stædige soel, deres forklaringer af torden og lynild og deres snak om guds ord, om fædreneland og deslige. hvorledes i øvrigt folke-krøniker skal skrives og ordnes efter hvert folks særdeles beskaffenhed, er, som spørgsmålet viser, en opgave for hvert lands boglærde især, og hvad fædrelandet angåer skal det kortelig omhandles, når vi først have seet, hvorledes de boglærde i det hele bør dyrke historien.
med grundighed, med den grundighed der i det attende århundrede sank i jorden, som da vel også var det eneste der behandledes grundig, med den, optaget af jorden, opvakt fra de døde, skal historien dyrkes, og hermed er egenlig alt sagt, og meer sagt end det synes man kan vente vil skee, thi både lysten og kraften synes uddøde; men for at giøre dette ret klart, om aldrig for andet, vil det være passende lidt nøiere at udvikle hvad det vil sige at dyrke historien med grundighed.
dertil hører da først, at man søger til kilderne, og drager dem for lyset, thi det nytter ei  engang stort om en enkelt mand bruger utrykte eller sjeldne kilder, selv når der ingen grundet tvivl kan være om hans redelighed, kan der dog som oftest være en om hans nøie opmærksomhed eller forstand, ja, var han end den største mand, see jo dog fire, end sige hundrede øine mere end to. når man nu betænker, at egenlig al skrift fra fortiden, skiøndt i forskiellig grad, er en historisk kilde, og når man veed at det hidtil kun var de gamle ebræers, grækers og latiners efterladenskab, der fuldstændigt droges for lyset, medens der rundt i europa ligge dynger af de nyere, og tildeels af de gamle folkefærds – såsom persers, arabers og hinduers – skrift, ja deriblandt mangen bog af historisk indhold i strængeste forstand, og når man endelig veed, at det meste fra middelalderen som ei længe efter bogtrykker-konstens opkomst tryktes engang, er omtrent så sjeldent som håndskrifter, neppe at overkomme i sit fædreneland og næsten slet ikke udenlands; når man veed og betænker sligt, da indseer man, hvor uhyre meget der er at giøre, blot for at et ret grundigt studium af historiens største deel kan vorde mueligt; da begriber man hardtad ikke muligheden af det attende århundredes frimodighed, som turde giøre  påstand på oplysning og grundighed i historien, medens kilder i hundredeviis overseete, ubeseete, eller i det høieste skiødesløs bekigede, hensmuldrede i støv og aske, eller gnavedes af orme. man begriber neppe den kulsviertro, med hvilken man overalt, under kamp mod tro, antog som et evangelium hvad en eller anden enkelt lærd, eller tit en halvstuderet røver, fortalde om håndskrifters værd, hvis titel vel tit var alt hvad han havde læst, i hvis sprog han end tiere kun var en stymper, og hvis indhold han mangengang, ved det fattige begreb han lagde for dagen, viiste sig aldeles udygtig til at bedømme. mener nogen at dette er usandhed eller overdrivelse, da tage han fat på den første den bedste fortegnelse over bibliothekers og museers håndskrifter, og finder han en eneste, der giver ham nogenlunde vis og fuldstændig oplysning om deres indhold, da times ham en sjelden lykke, og er den ikke mageløs, da må han kalde mig mads. af hvor mange sider en håndskrift beståer, med hvad slags bogstaver den er skrevet, hvor gammel og vigtig den efter anmelderens indfald, eller skiøn kan være, om den er deelt i kapitler eller paragrapher og sligt, det finder man hyppig anmærket, men hvorledes bogen svarer til sin titel, hvad ejendommeligt den har i tankegang  og udtryk, kort sagt, alt hvad den historiker, der seer mere på kierne end skal, på ånd end på klædebon, ønsker at vide, det søges næsten stedse forgiæves, det findes næsten aldrig uden stundum hos en historiker, der virkelig har brugt et enkelt håndskrift og vil at hans læsere skal kiende det.
hvad der altså først burde giøres, var unægtelig et kiernefuldt udtog af alle håndskrifter med tilstrækkelige prøver hvoraf man kunde så omtrent bedømme ikke skriften men skriftet, og see i hvilken orden det fortjende at komme for lyset. i almindelighed vilde krøniker, digte og ordbøger, ældre end reformationen, have nærmest adkomst til pressen, da de give det mest sammentrængde billede af hele folkelivet, og de vigtigste theologiske skrifter og love dog for det meste ere trykte; men jævnsides hermed, måtte sørges for ny udgaver af alle sjeldne bøger, hvis sjeldenhed ei er deres eneste værd og først når dette var skeet, når den boglærde vidste hvad kilder han havde, og kunde benytte dem, da først kunde man begynde at tale om et grundigt studium af de nyere europæiske folkefærds ældre historie, som hidtil har for det meste hvilet i et uigiennemtrængeligt mørke, uagtet det er den som skal forklare os middelalderen og derved give den ny historie sin eneste sande og faste grundvold.
men, hører jeg alt længe spørge, hvorfra skal man tage de uhyre summer, til såmange håndskrifters trykning og såmange gamle bøgers ny udgave, og det på en tid da penge har så mangessteds ærende, at man hardtad ingensteds træffer dem, da ingen giør noget for guds skyld men alt for penge? vist nok er denne indvending betydelig, men som man let seer, rammer den tiden og ikke tingen, thi fordi der ikke er mindste udsigt til at fåe endog kun denne betingelse for et grundigt historisk studium opfyldt, er og bliver det ikke mindre vist, at det er en udtrykkelig betingelse og at et grundigt historisk studium er aldeles nødvendigt til menneskets sande udvikling, til grundig indsigt i de menneskelige vilkår, i videnskabelighedens gang og sammenhæng. langt fra derfor at ville svække indvendingens kraft vil jeg meget mere forstærke den, ved at spørge: hvor finde vi den flid og udholdenhed der udkræves blot til at give os et oplysende udtog af det forborgne, end sige til at bruge de åbnede kilder, hvor finde vi den dybde, den skarpsindighed, den rolige upartiskhed, den beskedenhed, kort sagt: den stærke, rolige begeistring for sandhed og intet uden sandhed, uden hvilket det hele arbeide er spildt? hvor finde vi sligt på en tid da man giør lidt  for ærens og mindre for guds skyld, da ry for lærdom og erudition, eller for tænkning, smag og genialitet er hartad ligeså godt kiøb som academiske grader, og da dog imellem 100 lærde de 99 ikke skamme sig ved at angive dette ry, denne boble som de kalde deres ære, for deres bestræbelsers øiemed! det er det store spørgsmål, thi var der kun arbeidere til den store høst, da fik de vel redskab, besjæledes kun først de boglærde af en sand historisk videnskabelig ånd, da skulde man vist ikke savne den hos regieringer og folk, thi i vore dage udgiøre netop de boglærde folkenes adel og ånd, og kom man først til den indsigt, at historien er hele menneskehedens sag, da måtte man vel og betragte hele menneskehedens sag for en hovedsag og statssag, da lærde man vel at forståe at intet uden menneskets udvikling er et stats-øiemed, ånden kan vedkiende sig, at med varmen for samme tændes og slukkes alle staters åndeliv, at denne varmes nødvendige udtryk er nu historiens ivrige og almindelige dyrkning, og at en stat som er åndelig død, er et ådsel, rov for ørne, for krager og ravne. at nu, når staterne besjæledes af historiens ånd, der og vilde findes midler nok til dens dyrkning, det er såvist, som at ånd finder hånd, ja såvist, som at langt mere  uhyre summer årlig anvendes af stater på ting, der intet vilde koste, når historiens ånd sad ved roret. ligesålidt vilde arbeidet være overlegent, thi når man betænker, til hvilken størrelse de studerendes antal i forrige århundrede voxde, og hvor langt større det, uden at formindske eller betynge hvad vi der kalde handværks-standen, kunde vorde, når, som da vilde skee, alle embedsmænd, alle som vilde fødes af staten, måtte have lært deres bog, og i almindelighed elske den, så indsee vi let, at det arbeide der vel udkræver mange hoveder, men også de mest forskiellige, måtte gåe fra hånden med en så vidunderlig raskhed som oldtidens heltebedrifter og middelalderens bygninger, hvortil det svarer, thi videnskabelighed er den heltebedrift der er giemt til os og de kommende slægter, forsmåe vi den krands som tiderne byde: alle de fremfarne dages sammenslyngede, i sandheds glands forklarede krandse, der som slægtens krone er bestemt til dens skaldede isse, til at forgylde dens blegnede lokker, da står vi skaldede og nøgne for efterslægtens øine, og kun til latter for poge ere de krandse af klippede blomster og guldpapir hvormed vi behænge vor tid og hinanden. derimod tænke man sig, hvad der blot i ti år kunde udrettes når alle staters em bedsmænd med universiteterne i midten stræbde til det store mål og sluttede sig åndelig til de faculteter under hvilke de udvortes høre; den egenlige kirkehistorie blev præsternes, statshistorien de lovkyndiges, sproghistorien skolemændenes, naturhistorien lægernes hovedsag, høiskolernes lærere forenede i en brændpunkt de mangfoldige bestræbelser, og historie-skriveren overskuede dem, optog det fuldendte i den store bygning, tilklinede ingen huller, men giorde dem ret synlige, for at vække arbeidernes opmærksomhed, gjorde sig ikke arbeidet mageligt ved heller at bruge kniven, end hovedet, afskar ikke roden for trevlernes skyld, forkastede ikke sagn som skarn for vidunders skyld, ja bortkastede end ikke de meest afgjorte eventyr, men tog dem for hvad de ere, for sand historie om dem der digtede og troede dem, bortkastede aldeles intet, men stræbde at forstå og forklare alt på sit sted, medens han lod hvad han ikke forstod, ståe hvor han fandt det.
nu tør jeg håbe, at selv de der ere allermest uenige med mig, vil dog enes med mig om, at der er aldeles ingen udsigt til at sligt vil nogensinde skee, eller at hvad her er sagt, vil blive mere end en drøm, et pium desiderium, men ventelig tage de deres ord tilbage igien, såsnart de høre hvad navn  den tid fortjener der vender sig skiødesløs som fra en drøm, fra billedet af en virksomhed, den ikke, uden at modsige sig selv, kan nægte, er en uundgåelig betingelse for sund og grundig videnskabelighed, og måtte være en uudeblivelig yttring og følge af levende varme for menneskets høieste anliggender, for åndens udvikling, for sandhed og dyd, folkehæder og statens uddannelse til slægtens høiskole. her som overalt må jeg ende med den erklæring, som tiden gierne må belee, men historien vist ei skal beskiæmme: uden levende gienfødelse af gammel, bibelsk christendom er det sindelag umuligt, der udfordres til de store anstrængelser, og hvad verden kalder opofrelser, uden hvilke videnskabelighed daglig må vorde et tommere ord, historien aldeles tillukt, studering nogle få professorers professjon, og sjæledorsk barbarie smykket hvormed det nittende århundrede lægger sig i det attendes grav.
hvor christendom engang har været, er den øiensynlig betingelsen for alt stort og ædelt, thi som eet med sandhed, kan den aldrig forsvinde, uden når sandhed foragtes, når folkene sjunkne i uteerlighed og dorskhed indtye at finde skjul under løgnens vinger, og når jeg derfor nu ved at kaste et blik på fædrenelandet vedkiender mig lysere  håb, end varslerne synes at spåe, da mærke man, det er fordi jeg føler mig sikker på, at christendom ei er forsvundet af dannemarks hierte, men kun, hvad af to onde ting er det mindste, underkuet og overdøvet og indeklemt, uden dog så at have tabt sin indflydelse, at den jo yttrer sig endnu, skiøndt som oftest kun svagt og halv ukiendelig, at den jo, ved et slag, vi ei kan give men tør håbe, vil skaffe sig luft, fåe sit mæle igien og klart åbenbare sin himmelske kraft, til at løfte stene, tidens viisdom ei kunde rokke, til at skabe lys og bedrift, hvor det forrige århundrede kun med pral skabde skygge og skin.
uden da nu at tale noget andet folk for nær, eller på mindste måde smigre det jeg selv tilhører, tør jeg vel sige, at, i det mindste såvidt man i frastand kan skielne, er der ingensteds lysere udsigter til en grundig dyrkning af historien end i dannemark, skiøndt jeg må tilføie, at de ere såre langt fra at være så lyse, som det sig burde, og at vi slet ingen tak fortjene, fordi vi ei aldeles have underkuet den historiske ånd, der så øiensynlig er betingelsen for al livlig rørelse hos os. ikke for at smigre mit fædreneland for hvis store brøst jeg ligesålidt er blind som for mine egne, hvis mangel på kraft og liv, som på levende christendom,  ingen samtidig vel har dybere følt, eller høiere beklaget og strængere bedømt, ikke derfor besang jeg så tit den livsalige ånd der omsvæver fædrenes grav, eller tolkede det lyse håb der for mit øie blålig luede på dem, men kun fordi det just er skjaldene i ånden båret at synge hvad de see, fordi den søn har intet hjerte, som ei, når stolte frænder, der hovmode sig af deres bjelker, hånlig spytte ad skiæven i hans moders øie, som ei da begeistres høiere af hendes dyder, og nænner mindre at opregne hendes lyder, og endelig fordi jeg føler, at kan fædrenes priis, nådens ihukommelse, under hvis vinger bøgelunden fordum frededes, maiedes og giennemtonedes så liflig, kan dette, og kiærminde-luen som vinker til fædrenes arv, som varsler om dyrebar dressel, ikke bevæge dannemarks hjerte til bod og bedring, da er det forbi, da har der kun været et dannemark til, da giør ånden sig vinger at flyve herfra, gud veed, hvorhen, men tager dog med sig min sang og mit håb, thi sangen er sandhed om fædrenes ånd og mit håb skal opfyldes i dem, der kiærlig tilegne sig ånden som skabde de blomster og blus der fængsle mit øie og binde mit hjerte til fædrenes minde og danernes mark, den ånd som og skabde mit syn, min sang og mit håb i den  dråbe af fædrenes blod der opgløder mit hjerte. længe nok måe da normænd som jeg veed de giør, med mange andre mene, at jeg henrives af kiødelig hengivenhed til det fædreneland, der dog visselig ikke har smigret mit kiød og blod, længe nok måe halve christne mene, at jeg kan være christen, og dog blændes så af verdslig tant at jeg vil lukke de øren der alt lyttede, for min prædikens røst, ved smiger for mine nærmeste frænder, og fornærmelser imod de fjernere! værst for dem selv, at de ikke bedre forståe mig, værst for dem selv at de ikke bedre veed hvad en christen kan giøre, værst for dem selv om de ere stolte nok til at vende sig fra evangelium når det forkyndes ved en mund, der straffer deres stolthed, værst for dem selv, om de forbittres ved dannemarks priis, forhåne dannemarks ånd, og elendige selv, tør spotte vor afmagt, om de som ukrud opluge i sprog og i hjerte mindesmærkerne om vort kiærlige samfund, de giøre os ingen skade, vi som ere vante til at bære folkenes spot og forhånelse, men de løfte da avindskjold mod kiærligheds og sandheds ånd, avindskjold mod historien i alle måder, og det vil falde dem tungt med deres fødder af jern og leer at stampe mod brådden.
med denne indledning, vilde jeg eengang for alle offenlig sige min mening både om den partiskhed normænd vil finde i mine skrifter efter skilsmissen, og om, jeg vil ikke sige normænds, men norddværges hyppige og skammelige forhånelse af alt hvad der hedder danskofte gåer det til latterlighed, som når munken i grevskabet, der siger han vil luge det danske ukrud op af sproget for at såe svenske kierner, lægger ret eftertryk på æsler, der i hans øren klinger meget bedre end: agter, og finder at det danske dronning smager så stygt efter tydskens königinn, at han for at have en frelst samvittighed på svensk viis må skrive – vel at mærke – drotning!! hvad norddværgene forresten vil vinde ved at radbrække det danske sprog, må vel normændene vide, siden de tåle det uvæsen, men at det hverken bliver ånd eller mæle skal jeg dog svare for., og nu kan jeg da rolig slutte, efter min agt, med et par ord om historiens dyrkning i fædrenelandet.
ofte gåer det til latterlighed, som når munken i grevskabet, der siger han vil luge det danske ukrud op af sproget for at såe svenske kierner, lægger ret eftertryk på æsler, der i hans øren klinger meget bedre end: agter, og finder at det danske dronning smager så stygt efter tydskens königinn, at han for at have en frelst samvittighed på svensk viis må skrive – vel at mærke – drotning!! hvad norddværgene forresten vil vinde ved at radbrække det danske sprog, må vel normændene vide, siden de tåle det uvæsen, men at det hverken bliver ånd eller mæle skal jeg dog svare for.
ei vil jeg gientage, hvad jeg så tit har sagt om det danske folks historiske beskaffenhed, men giøre opmærksom på, hvad historien selv vidner om sin dyrkning iblandt os. den fortæller således, at aldrig såsnart var bogtrykkerkonsten kommet herind i kong hanses dage, før den historiske  ånd begyndte at vågne, og stilede tydelig på en historisk reformation; før endnu løsenet var givet fra vittenberg, ja uagtet den manglede kraft og modenhed til uden udvortes hjelp at trænge igiennem, reiste den sig dog, såvel ved sin umiddelbare virksomhed som ved sit forbund med luther et herligt minde, der i mine øine tillige er et sikkert forvarsel om at en historisk reformation vil i tidens fylde udgåe fra fædrenelandet. at riim-krøniken var den første bog som man veed end i det 15tende århundrede udgik på prent i kiøbenhavn, er før anmærket, og førend 1517 vare  lovene, saxos krønike, peder låles ordsprog, en latinsk-dansk ordbog, og jertegns-postillen alt trykte og det tildeels i flere udgaver. sligt kan vel synes mange ubetydeligt, men dog ingen af dem, der veed hvad historien har at betyde, og sammenligne fornævnde bøger med hvad der på samme tid i andre lande udkom, thi de vil udentvivl finde, at ingensteds kundgjorde sig en så reen historisk ånd, eller slig en travlhed, med at frelse fædrenes minde og betænke folkets tarv. udtrykket for den historiske ånd i dannemark på den tid, var christen pedersen, saxos, låles og ordbogens udgiver, samt postillens forfatter, en af de sjeldne dannemænd med  liv og sjæl, der og siden, som luthers ægte discipel, ved at rette det ny testamente, man på flensborg-dansk havde sammensmurt, og ved mange gudelige skrifter har hjemlet sig en høi plads mellem dannemarks reformatorer, skiøndt hans navn ei glimrer over nogen bispestol, skiøndt man ei engang veed, hvor han blundede og hensov, efterat have udført sin beskikkede gierning. dog, historien kalder ham dannemarks første historiograph, og skiøndt han selv ingen krønike skrev, skal dog vist enhver som kan skrive den, gladelig dele navn med ham, eller hvad mere er, kalde ham dansk histories pleiefader, hvem vi ei alene må takke for saxos ubetalelige bog, men for så mangt et kraftigt ord til opvækkelse af den historiske ånd, som vist ei var frugtesløst. om han har fordansket saxo, som rimeligt er, må man vel nu lade uafgjort, hvem han deler æren med for udgaven af peder låles ordsprog, der udgiøre så vigtigt et bidrag til den danske ånds og modersmålets historie, og af den ordbog der på engang lærer os at kiende fædrenes latinske sprogkundskab og modersmålets tilstand på den tid, det veed vi ikke, men at han har deel deri, veed vi. endelig er hans postil, som kun de der ikke kiende den, kalde en oversæt telse, et af de herligste mindesmærker om dansk sandheds kiærlighed, christendom og veltalenhed som historien kiender, og den er det især, som beviser hvad dannemarks opvågnende historiske ånd alt dengang havde i sinde. at lærdommen i denne bog ei er aldeles reen, og at de, prædikenerne vedhængde, jertegn indeholde meget fabelagtigt, følger ei alene af den omstændighed, at christen pedersen var ingen luther: men også af den magt indgroede vildfarelser altid enstund øve selv over reformatorer som luther. at derimod bogen er skrevet af medynk over folket, der, som det hedder, vel sjelden fik prædiken at høre, at den veed at forsvare bibelens oversættelse på dansk med den indlysende grund at folket må kiende det ord der skal dømme dem, og med den kostelige bemærkning, at havde nogen af apostlerne skrevet til dannemarks indbyggere, havde han sikkerlig skrevet på ret danske, så alle kunde det forstå; at fremdeles troen på christum – christi pines ihukommelse – sættes høit over jomfru maries og alle helgenes bønner, over faste og spægelse og alle såkaldte gode gierninger; at endelig foredraget i disse homilier med den høieste simpelhed forener skiønhed, kraft og salvelse i en grad,  der i det mindste på den tid vist er mageløs, det er ting, som ei allene giøre bogen høist mærkelig i dannemarks men i hele kirkens historie, uagtet jeg troer at vore skrivende comoediantere ere de eneste som have kommet jertegns postillen ihu. hvorledes dannemarks historiske ånd i de følgende århundreder gav sig tilkiende, vil jeg ikke her omtale, deels for ikke unødvendig at gientage mig selv, deels fordi vi i alle reformerede lande finde i det 16tende og 17tende århundrede i større og mindre grad en retning til historisk syssel, som en nødvendig følge af christelig videnskabelighed, og endelig fordi reformationen i dannemark ikke antog den dybe, eiendommelig historiske characteer, som rørelsen forud kunde ladet formode. dette være ingenlunde sagt til fornærmelse for de danske reformatorer, elskværdig er deres beskedenhed, nødvendig var efterligningen, når folket vilde blive i sandhed, thi en ånd som luther var ikke opstanden på marken, og at ville hævde sin selvstændighed imod en høiere ånd som følger sandhed, er den brede vei til vildfarelse, som zwingels og såmange andres exempel viser, og som lader sig på det klareste bevise; christen pedersen var udentvivl det største hoved mellem dannemarks 
   boglærde på den tid, men uagtet han godt følde, som iblandt andet bo gen om børnetugt viser, at man ikke tog sagen dybt og historisk nok, så manglede han dog den klare erkiendelse, og formandskraften som luther besad, og var fri for den dårlige forfængelighed at ville synes hvad han ikke var. i det jeg altså med inderlig glæde dvæler ved det elskværdige grundtræk hos ægte dannemænd, at mistroe egen kraft og forstand, og, sålænge det uden sandheds fornægtelse er mueligt, unddrage sig fra det ligeså farlige som vanskelige formandskab, nævner jeg kun hine historiske forvarsler, fordi det er nødvendigt, fordi den tid er kommet, da vi ikke længer, uden at fare vild fra sandhed, kan følge noget andet folk, den tid og time, da dannemark må tage nøgelen som kirke-værger, hvis kirken ei skal vanhelliges, alteret besmittes af båls præster og propheter, og det selv hengive sig til en tumleplads for trolde og nisser; fordi timen er kommet da man vil reformere, ikke kirken efter historien, men historien efter naturen, da man i rasende dårlighed vil forvandle historien til en mythe, giøre det til skin, hvorved alt jordisk ene har sin virkelighed, giøre tiden, der er al forandrings grundvold, til skygge af en evig forvandling – af en umulighed. – nu skal  det vise sig, om historien har en trofast søn i dannemanden, vise sig hvad der kommer ud af den kiærlige tale som er holdt giennem tidernes løb mellem odan og saga i bølgende sale, om odan har inddrukket kraft og forstand af det dybe, gyldne bæger, med hvilket saga i stilhed har kvæget hans hjerte, opelsket hans ånd. nu giælder det, om danne-manden tør bryde en landse med løgtemænd og koglende trolde til sagas ære, om han i seierrig kamp tør bevise sin herkomst, bevise historiens virkelighed ved heltedåd af dens ånd; eller om han vil, feig og forsagt, fornægte sin herkomst, beskiæmme sin moder, forjage sine fædres herlige ånd, og synke livløs i naturens gabende afgrund; nu giælder det, om svanen, der svømmede taus giennem tiden i de hellige vande, hvormed norner bestænkede ygdrasill, kan tie, da asken tykkes at rave for nidhøgs tand, eller føler sig løftet af norners hånd til askens top med de sidste hellige dråber af urdas kilde, føler sig giennemglødet af livets væld, giennemtonet af alle fugles forenede stemme, nødt til at løfte sin røst i sang, skiøndt den veed at hjertet hensmelter i tonernes strøm. dog, uden billeder, tydelig, strængt, det skal vise sig, om verdens mest historiske folk, der ei kan undslåe sig for den over beviisning, at al sand vidskab må være historisk, udspringe af historien og stedse vende tilbage til den, at tiden ene kan forklare hvad tiden udvikler, at den hele menneskeslægt ene kan vise hvad det enkelte menneske har at betyde, at mennesket unægtelig kun hører til naturen med sit legeme, men til historien med sin ånd, legemlig til det indskrænkede rum, åndelig til hele tiden, og at da, såvist som det er ånden der skal forklare legemet, må og tiden forklare rummet, historie naturen; det skal vise sig, siger jeg, om folket, der ikke kan undgåe denne overbeviisning, vil foragte og trodse den, lade den modsatte løgn giælde for sandhed. men jeg vil end sige: det er umueligt, enhver trods imod historien af det enkelte menneske eller folk, er, som man lettelig seer, en trods imod den ganske menneskeslægt, en afmægtig trods af en deel mod den heelhed hvori den alene har liv og betydning, af en enkelt lem mod hele legemets ånd, og følgen må, i det åndelige som i det legemlige, vorde, at den opsætsige lem henvisner, i det den udstødes for livets samfund i en selvrådig død, den eneste selvstændighed en deel kan nåe ved kamp mod sin heelheds ånd; men ligesom hjertet, forenings-punkten af ånd og legeme, ikke kan bekiæmpe eenheden uden umid delbar at bekiæmpe sig selv, og ei fuldføre selvmordet uden hele legemets opløsning, således kan ei heller det mest historiske folk, der er udtrykket for menneske-slægtens hjerte, foragte eller bekrige historien, uden ligefrem at foragte og bekrige sig selv, kan ikke visne og døe, uden at hele menneske-slægten skal med det samme åndelig uddøe, og det kan den ikke, før dens mål er nået, og dens mål er optagelse i den evige sandhed, hvis timelige billede den var. altså, i dannemænd skal mennesket forklares, og da det må skee igiennem historien, må den nødvendig til dagenes ende finde i dannemand kiærlige sønner og trofaste dyrkere. men, de ere ikke alle af dan, som kalde sig dannemænd, historien lærer os at danske ere omtrent ligesåvidt adspredte som jøder, kun med den forskiel som er nødvendig mellem hjerte og ånd, at de ere ligeså sammenblandede som jøderne adskilte, thi i blodet har hjertet samfund med det ganske legeme, ånden kan kun forenes med hjertet, alt umiddelbar samfund mellem ånd og legeme er en besættelse. dog, dette, der kun i forbigående anmærkes, kan enhver, som han har lyst, betænke eller overspringe, her er det hovedsagen at betænke, det vel var muligt at dannemænd bleve historien tro, uagtet dens  ånd måtte flye fra daners gamle mark. imidlertid kan vi være sikkre på, at sålænge dansk tungemål klinger over marken, sålænge folket der har ikke myrdet sig selv, sålænge hjertet ligger på dets tunge og hænger ved fædrene, sålænge er ånden ei bortflygtet, sålænge er der endnu på marken dannemænd, i hvis afkom slægten skal forklares, om den end eengang skal, for at undgåe ødelæggelsens vederstyggelighed, flygte med sønderknust hjerte, men med fædrenes ånd og amindelse, fra fædrenes grave. at det nu og virkelig er så, at historien, selv i det forrige, så aldeles uhistoriske århundrede, beholdt varme venner og flittige dyrkere her, det har jeg før anmærket, og vil kun tilføie, at hvormeget man end famlede, og hvor seent det end gik fra hånden, bleve dog i dannemark, såvidt jeg veed, flere og vigtigere håndskrifter til historiens oplysning dragne for lyset, end i alle europas øvrige lande tilsammen. at det kun var regieringen og enkelte mænd, som en arnas magnæus og langebek, suhm og guldberg, der toge sig varmt af sagen, at det meste af hvad der blev udgivet, forvandledes, med folkets øvrige rigdom, til kræmmer-huse, fordi man ikke skiønnede på eller skattede de store gaver, det er sørgeligt, men alt i det ny århundredes morgenrøde,  morgen-røden, som vel mørk og blodig steeg fra konge-dybet, men just derfor mindede så levende om fædres dage, alt dengang hørde man stærke stød i gjalder-hornet til at vække valhals kæmper, og fædrenes ånd slog øhlenslægers harpe så vældig og liflig, at det lod som skikkelser fra ældgamle dage opstege af høi, og dandsede med sang lyslevende hen over marken, ledte om afkom, og lærde sønner at blues, som følde at det var fædrenes røst, hvis tungemål og dåd var hardtad forglemt. ikke vil jeg her omtale den sorg at hine toner tav, da hånden vilde gribe hvad kun ånder fatte, ikke heller den, at flammende cometer og strømmende blodregn, ja et grueligt brændejern måtte til at vække det snorkende folk, og lod endda til at virke forgiæves, ikke heller den, at jeg selv kun vågnede i drømme; uden at nægte nogen sandhed, måtte den end mishage og fortørne al verden, måtte den end på det dybeste beskiæmme både folket og mig selv, vilde jeg her kun tale om de gode varsler, sige, hvad der er unægteligt, at historien har i dette århundrede i dannemark vundet elskere og dyrkere, som det forrige ingenlunde lod håbe, at man øiensynlig nu har begyndt at skatte de enkelte mænds værk i den forrige alder, at forbauses over den li gegyldighed der truede med at opsluge det, og at frede venlig om hvad der undgik den store skibbrud. det er unægteligt, at da det lød som ygdrasill skulde revne, da følde dannemarks hjerte sig knust, og vilde hellere briste, end svigte fædrenes minde, kronen flakdes, men stamme og rod blev forskånet, og turde nu vel skyde så, at kronen atter sammengroer så den bliver eet med stammen, og lader sig ei kløve meer, men kun med rod oprykke ved sine dages ende. det er, med tydelige ord, unægteligt, at afrivelsen fra norge sårede dannemarks hjerte, men ikke til døden, sårede til livet, thi aldrig, måskee i mange århundreder, følde det så dybt sin historiske natur, umuligheden af, uden en forsmædelig død, at løsrive sig fra fædrenes minde; kun eet dybere sår lod sig tænke, ved skilsmissen nemlig mellem havfruerne og deres gamle, trofaste havmand, mellem de danske øer og jylland, men også dette slag truede, og alt håb om dannemark måtte man vist opgivet, dersom hjertet da ei var udbrudt i et høist angestskrig, dersom det ikke da havde følt, det var dog bedre at knuses heelt, end at sønderslides. men, hvo der stod med mig i hine uforglemmelige dage mellem dannemarks boglærde ungersvende, han såe og med mig historiens kiærlige stjerne tindre på danne marks himmel, han såe i et usvigeligt forbillede, hvad der vilde sees trindt på marken, om sværdet nogensinde, synligt for alle, blinkede i fiendehånd, og truede med at overskiære det historiske bånd, der trods hvert sund og hver skummende bølge, dybt i grunden sammenknytter dannemænds hjerter, som deres mark, ja han såe, at det giælder vel så omtrent for danske som alle, at såmange hoveder, såmange sind, men at hjerterne, trods hoved og sind, dog mødes i fædrenes minde. for en følge af hin dybe rørelse må vi i alle måder regne udgaven af nordens rigskrøniker på folkenes bekostning og til deres tarv, og har end forhandlingerne i denne anledning måttet stadfæste, at fædrenes historiske ånd er forsvundet mangensteds, hvor man nødig skulde undvære den, så have de dog tillige stadfæstet, at den findes hvor den er mest uundværlig, og at historien umulig kan komme til at savne flittige, kiærlige dyrkere, når den slægt der nu opvoxer, er kommet til skielsår og alder, hvis det kun ikke da skulde være for seent at begynde. men, sligt tilkommer det os at forhindre, som alt kan røre tunge og pen, og kunde vi end ikke giøre et eneste fremskridt, forsvare den plet hvorpå vi stå, til undsætningen kommer, det må vi dog med guds  hjelp kunne, bygge så høit et dannevirke i hast, at fuglefængere skal lade det ståe, og da overlade til en slægt, født under bedre varsler end vi, at mure med steen hvad vi bygde af træ, at kaste klippen i gabet, når bøgene brænde. tvende gode varsler kan jeg her ingenlunde fortie, det første, at marken har båret en sprogmester frem, som rask, der vel ikke helmer, før han har indtaget alle de tungemål der slægte på dannemarks, og ladet dem fortælle os deres vilkår, noget af det vigtigste der behøves og savnedes til oplysning af det ny europas ældre historie, ja til den menneskelige ånds historie, hvis unægtelige mindesmærke sprogene er. vel må man beklage at kun så få endnu veed at skatte sådanne arbeider, og at de under ublide omstændigheder må kæmpe sig frem, men man fåer vel trøste sig med, at seier uden kamp har ei stort at betyde. det andet gode varsel kalder jeg bebudelsen af et værk, der vil levere udtog af alle utrykte islandske sagaer, og er en deel af den forberedelse til historiens grundige dyrkning, vi før omtalde, så det skulde giøre mig inderlig ondt, om dette arbeides danske udgave skulde kræve så store opoffrelser af forfatteren – prof. p. e. müller – at han måtte lade den fare, ligesom jeg på den anden side må sige, at de op offrelser, der i denne henseende stå i hans magt, skylder han, som dannemand, sit fædreneland, og vil til dem vel ei heller findes uvillig.
her kommer da af sig selv talen om, hvad vi nærmest have at giøre til befordring og forberedelse af et grundigt historisk studium. at dertil fornemmelig hører opvækkelse og oplivning af folkets historiske ånd det er indlysende, da folket ei alene må nære, men bære og fostre de boglærde, og et studium uden ånd og varme er kun et tomt blændværk, der ligesålidt lærer som gavner os noget, og et af vore første skridt må da åbenbar være at lade fædrene igiennem deres historie, om mueligt, indgyde sønnerne deres ånd, noget der jo og er hensigten med den ny udgave af saxo og snorro. men, hvorledes skal vi bringe menigmand til at læse de krøniker han har glemt, og til at læse dem med nytte, det er egenlig et langt vigtigere og vanskeligere spørgsmål, end det, hvor vi skal fåe penge og stykker nok; thi krønikerne kunde jeg gierne selv skaffet trykt, men at skaffe dem ordenlige læsere, det er konsten som har brudt mig mere end mine og al verdens penge, det er en punkt hvor man ikke kan stå, og hvor det dog slet ikke vil gå, thi vilde man endog, hvad dog rigtig er tungt, slå en streg over hele den ældre  slægt, turde man endog, hvad dog vel er for dristigt, håbe at krønikerne bleve med flid opslagne for den yngre slægt; må man da ikke formedelst tidens piinagtighed, frygte for eet af to, enten at de små lære at lee over fædrene, der ei havde bedre forstand end at troe og opskrive sådanne eventyr som saxos oldsagn, eller at de lære at ringeagte den historiske sandhed, og tage alt for et lystigt eventyr? hvo der kiender tidens vaklen mellem disse lige farlige svælg, mellem storagtig vantroe og vellystig overtro, vil ikke kalde denne frygt ugrundet, men hvem der veed at intet godt må undlades fordi det kan, og vil ikke sjelden, blive forsmået eller misbrugt, indseer tillige, det ei nytter at forsage, men vel at kæmpe, og den bedste kamp her, var udentvivl at skrive, hvad vi længe trængde til: en kort, men dog ei alt for stakket krønike om dannemark for børn og menigmand, i et varmt, tydeligt sprog, hvorved de både henviistes til de store krøniker og anviistes til at bruge dem ret. nu at skrive en sådan bog, troer jeg, med guds hjelp, kunde lykkes mig, og tid dertil fik jeg vel tage mig, om også krønikernes udgave derved skulde forsinkes nogle måneder; de opoffrelser der stå i min magt vilde jeg også gierne giøre, men de rakde vel neppe til at fåe den solgt  for et par mark, mindre til at giøre et klækkeligt oplag og allermindst til at fåe den udbredt blandt skolernes ungdom, der udentvivl vilde give de bedste læsere. hvorvidt nu historiens danske venner måtte finde denne sag vigtig nok til at fortjene deres eftertanke og understøttelse, det bliver deres sag, og jeg giør imidlertid hvad jeg kan, uden at bryde mig om hvor lidt det er, da alt mit håb i grunden ståer til ham der kan giøre langt meer end vi forståe.
en anden ting, der udentvivl var værd at tænke på, er en folke-udgave af riimkrøniken, noget der heller ikke kunde falde synderlig bekosteligt, når man hjulpes ad, og som måskee, mere end noget andet, vilde bidrage til at vække folkets historiske ånd, især, når den alt forud var blevet dem lidt bekiendt giennem fornævnde historiske udtog. imidlertid er det at mærke, at den, for at giøre den tilsigtede virkning, måtte læmpe tunge og riim efter folkets øren, finde sig i samme forandring som sprogets ånd har fundet sig i, thi ellers kom fædrenes ånd derigiennem ei til at tale til folkets hjerte men for døve øren. læmpelig måtte mangensteds ordene, især rimene forandres, ånd og mening og indhold dog aldeles ubeskåret og uforkrænket, så alt kunde falde  let og klinge net i folkets øren. denne udgave skulde da være, ikke et modstykke, men et sidestykke efter menig mands tarv, til den udgave for de boglærde, der naturligviis skulde indtil den ængsteligste omhyggelighed frede om dens ældste bekiendte skikkelse, der for det historiske studium er ubetalelig. mange kunde måskee mene, at man heller måtte skrive en ny riimkrønike til folket, end umage sig såmeget med den gamle, og det er sandt, at det kostede vel mindre umage, og gav leilighed til at sige mange ting, man nu må giemme, men på nytten skal man her ene see, og det er klart at fædrene må selv bedst forstå at oplive deres minde hos børnene, og vi veed desuden det er en gammel sandhed at hvad der kommer lige fra hjertet, gåer lige dertil, og fædrene talde reent ud af posen, imedens vi har ondt nok ved at tale reent udaf skiægget, thi selv når vi tale af hjertet, gåer det dog for det meste først igiennem hovedet, og de hjerter vor tale skal virke på, må da være forenede med hoveder, der omtrent svare til vores, ellers koster det hovedbrud at forståe os, og deraf følger at menigmand kan knap fåe vore tanker i sit hoved, og fåer da endnu mindre vore følelser i sit hierte. for altså at kunne give en ny riimkrønike der svarede til den gamle, måtte vi blive  så fortrolige med fædres ånd og tungemål at vi talde som de, og lode dem da naturligviis tale selv med vor tunge, netop hvad jeg nys foreslog. en anden sag er det, om man ikke skulde udelade, hvad der blot fylder op, og vel stundum skiller ad hvad der skulde høre sammen, thi naturligviis vare fædrene ikke heller ufeilbare, samt om man ei skulde prøve at rime lidt i fædrenes ånd og den gamle stiil om de følgende konger.
når dette var skeet, da tør jeg mene der var for øieblikket ei stort mere at giøre på den kant, men desmeer på den anden, udgaven nemlig af mangen gammel, hardtad uoverkommelig bog, og mangen vigtig håndskrift. vel kunde udsigterne her synes temmelig mørke, men de ere dog neppe nogensteds lysere end i det land, hvor rosenkrones stiftelse ståer ved siden af det magnæanske legat, ene bestemt til vigtige håndskrifters trykning! en anden ting, som det synes, mindre vanskelig at udføre, men dog langt vanskeligere end den kan synes, er at der i skolerne og på høiskolen lagdes mere vægt og vind på historien, end hidtil er skeet, det vil ikke såmeget sige, at mere skulde fordres lært, men der skulde de unge opfyldes med dyb ærbødighed for historien, og såvidt muelig, med sønlig kiærlighed til den, som vor fælles oldemoder og vise  lære-mesterinde, og veiledes til at forståe og benytte den herliges tale. vel er det da herved en biting at de unge skulde i skolerne dybt indprænte sig en kort historisk bog, som både var deres kiærlighed værdig, og gav dem en klar oversigt af de vigtige begivenheder der udgiøre verdens-historiens legeme, men denne biting burde dog ei heller forsømmes, og med al min barndoms kiærlighed til, og manddoms agtelse for de bøger af kall og suhm, kunde man dog vel efter tidens tarv og nærværende leilighed både ønske og fordre lidt bedre.
forresten måe det forrige vise, at jeg ikke troer det var nok, om man end ganske alvorlig vilde dyrke historien ved en side, thi er, som beviist, al sand vidskab historisk, da må nødvendig også al sand videnskabelighed være, og al rigtig underviisning drives historisk.
dog, denne afhandling er hardtad voxet dannevirke over hovedet, og hvad jeg da her kunde have mere at sige, vil jeg giemme til andre steder, under betragtning deels af videnskabernes historiske og indbyrdes forhold, deels af underviisning, skoler og universiteter i det hele.
slutte vil jeg kun med det inderlige ønske, at både ældre og yngre vilde lægge det sandheds  ord om historien på hjerte, og med det trøstefulde håb, at om end min påmindelse skulde synes frugtesløs, vil den dog ikke være det, men leve op igien i høiere kraft og under bedre stjerner, at vække dannemænd til kamp for slægtens helligdom på historiens mark.

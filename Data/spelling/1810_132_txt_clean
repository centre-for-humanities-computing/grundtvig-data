i no. 34 og 35 af københavns skilderi har hr. rask om den oversættelse af edda, jeg har bebudet, fremsat nogle betænkeligheder, hvis umiskendelige hensigt er at vise mig som udygtig til sådant værk. dybt måtte jeg foragte mig selv, dersom jeg besad skamløshed  nok til at love, hvad jeg ei følte mig istand til at holde, utilgivelig var min brøde, hvis jeg, efter så lydelig at have forkyndt de eddiske sanges pris, vovede at vanhælde dem, at vække lede til dem ved en slet oversættelse. dog, denne sag bør jeg ei omtale videre, almenheden har såvel i min 
udsigt over eddalæren som i skilderiets no. 30 set vers af edda, som jeg oversatte, selv må den vide, om de vakte lede til hine gamle sange, eller ønske om et nærmere kendskab til dem. ei derfor griber jeg altså pennen, men for at udvikle de grundsætninger, jeg ved den lovede oversættelse følger, på det at de, som ønske en oversættelse af andet slags, ei skulle vente, hvad jeg ei vil give og siden føle sig skuffede.
eddas sange ere digte, mest af mytologisk og historisk indhold, men de ere tillige mindesmærker af nordens gamle sprog, af vore fædres gudelære, poesi og historie, og fra alle disse sider bør de kendes af os. havde de kun værd som mindesmærker, da lod det sig let sige, hvorledes de skulde behandles, thi  en kritisk udgave med en nøiagtig oversættelse af mening og ord, og de nødvendige oplysninger, var da alt hvad vi kunde fordre og ønske. nu ere derimod hine sange digte, for en stor del ypperlige og egne i deres art, og ville vi, at andre end de der kunne læse dem i grundsproget, skulle sættes istand til at beskue og elske dem som sådanne, da må de fremgange i deres egen poetiske dragt. her rækker ei sprogkyndighed eller bekendskab med sangenes indhold til, deres oversætter må dele de gamle digteres beskuelser så fuldelig, at de ligesom genfødes i ham, nært åndeligt frændskab må være mellem hine og ham. kunne nu begge øiemed forenes i samme arbeide uden tab for begge? jeg troer det ikke, thi sprogenes forskellighed vilde da ei sjelden nøde digteren til at opgive det ene, eller forfeile begge, i det han forgæves stræbte at bevare dem; den ængstelige stræben efter at udtrykke hvert ord og hver vending på det nøiagtigste, måtte forstyrre hans form, og vilde han søge atter at ophjelpe denne, måtte han udvande, eller dog give slip på det sammentrængte og de raske overgange, der udgøre en så væsenlig del af sangenes egenhed. men kunne disse øiemed da uden skade adskilles? jeg troer ja, såvidt nogen adskillelse kan finde sted hos ting som i en høiere orden ere forenede, eller med andre ord: vi bør have tvende oversættelser af vor edda, begge øiemede bør, om muligt, være i begge, men det ene hist, det andet her være det ubetingede. tildels have vi alt en tro oversættelse af de sange, den magnæanske kommissjon har udgivet, en ligedan af de øvrige have vi ei blot grund til at vente, men ret til at fordre, og hvo som vil kende de islandske digte i deres oprindelige ypperlighed, hvilken ingen oversættelse kan fuldelig genføde, han ty did, og stræbe gennem ordfortolkningen at trænge ind i det gamle sprog selv! at kommissjonens oversættelse er latinsk er vist nok ligesåmeget tab for os som vinding for udlændingen, og det var derfor at ønske, at vi på dansk kunde  komme til at eie en fuld nøiagtig oversættelse; men en sådan hverken kan eller vil jeg give. jeg kan ikke; thi ei er jeg islænding, ei heller 
tilstæde

         andre sysler mig at gøre det gamle mål, der for mig kun er middel ei øiemed, til min hovedsag. jeg vilde ei, om jeg og kunde; thi det var mig umuligt at røve hine gamle sange, jeg så inderlig elsker, deres fagre smykker og udsætte 
dem

 i fattig klædemon for mængdens spot, og desuden bekender jeg frit, at jeg agter det vigtigere for edda og folket, at sangene genfødes, end om de blot udlagdes; thi hvormange læste dem
 da? og desuden må man vente, at de, sålænge island bygges, ei kunne mangle en fortolker. at jeg imidlertid i min oversættelse, ei vil vige et hårsbred længere fra 
grundskriftets

         udtryk og vendinger, end jeg høiligen nødes til, derfor troer jeg min uskrømtede kærlighed til gamle nord og dets værker kan være borgen, og selv hr. rasks daddel at min oversættelse på mange steder er for ordret, beviser det. at jeg  i de mytologiske sange vil være yderst varsom med hvert ord, der for gudelæren er af nogen vigtighed, og overalt, hvor det behøves, angive grunden, hvi jeg oversætter så og ikke anderledes, håber jeg man vil tro. 
ikkedestomindre
 vil min oversættelse sikkerlig levne ordkritiken meget spillerum, dels af forhen angivne grund, og dels fordi jeg ikke sjelden nødes til at stole på islændere som jo kan have feilet, men hvis vidnesbyrd jeg ei uden de håndgribeligste beviser for dets falskhed bør eller tør forkaste. hvad stilen, hvori jeg vil oversætte, angår, behøver jeg ei at sige, hvordan den bliver, thi enhver, som holder det umagen værd at læse disse linier, kender vel og min skrivemåde; ei heller vil jeg vidtløftig søge at forsvare dens rigtighed, kun vil jeg bemærke, at dersom man oversatte eddas sange i det nu almindelig brugte dansk, vilde de tabe såre meget af deres eiendommelighed og kunde ei engang, uden at udvandes, gives i det gamle versemål.
dette være nok talt i almindelighed! man veed nu, håber jeg, hvad man har at vente, og kan derefter bestemme sig til, enten at tage, hvad jeg efter evne byder, eller bie på, om fremtiden vil opvise nogen, der kan gøre det bedresubskriptionsplan har jeg ladet prænte, og holder nogen det umagen værdt at bidrage til værkets fremme, kunne planer fåes hos hr. hofboghandler schubothe
     og mig selv.. ingen kalde det ubeskedent, at jeg siger fremtiden, thi dersom jeg kendte nogen, der med de nødvendige egenskaber, jeg troer at besidde, forbandt større sprogkundskab end jeg, da vilde jeg ei blot med glæde overlade ham, men ret inderlig bede ham påtage sig arbeidet. mit ønske er kun, at edda bliver værdig oversat, ei at den skal blive det ved mig, når jeg derfor troer, det er bedre, at jeg giver en mindre fuldkommen oversættelse, end at værket skulde henligge til den uvisse fremtid, da har jeg dertil foruden mange andre grunde den, som jeg mener, antagelige, at det billede af oldtiden, hvilket jeg har gjort til mit livs syssel at tegne, hverken af ret mange kan beskues med lyst, forståes eller bedømmes, sålænge eddas helligdom ei er åben for alle, som eie sandsdette er såvel tilfældet med min 
udsigt over eddalæren, og optrinene af kæmpelivets undergang, som det, måske endnu mer, vil være det med de optrin, hvori jeg for nærværende tid stræber at fremstille volsungers og gjukungers stærke liv og sørgelige skebne..
subskriptionsplan har jeg ladet prænte, og holder nogen det umagen værdt at bidrage til værkets fremme, kunne planer fåes hos hr. hofboghandler schubothe
     og mig selv.
dette er såvel tilfældet med min 
udsigt over eddalæren, og optrinene af kæmpelivets undergang, som det, måske endnu mer, vil være det med de optrin, hvori jeg for nærværende tid stræber at fremstille volsungers og gjukungers stærke liv og sørgelige skebne.
(fortsættes.)
(sluttet)
hvad nu det i no. 30 af skilderiet indrykkede stykke i særdeleshed angåer, da veed jeg meget vel, at det både i ord og versemål har feil, endog flere end dem, hr. rask har anmærket med føie; men det er heller intet under; thi det faldt mig aldrig ind her at vise, hvorledes min oversættelse skulde være, en prøve af de gamle, næsten ganske ubekendte sange, var, som indledningen tydelig nok siger, hvad jeg vilde give, og ubekymret om det enkelte, som sådant, var det blot min omsorg, ei at foranledige nogen vrang beskuelse af det hele. havde jeg givet digtet skønheder, som vare det fremmede, da havde publikum ret til at klage over bedrag, havde jeg forhutlet det, da var edda fornærmet; men for hint barede jeg mig vel, og dette har hr. rask neppe bevist, medmindre det er eet at sige og at bevise! med største rolighed kan jeg derfor se på de, mest ubetydelige, ordkløverier hr. rask med såmegen ophævelse har bragt til ver den. vare alle hr. rasks bemærkninger grundede, vilde dette derfor være det eneste, jeg havde at sige, og gerne vilde jeg unde både hr. rask og alle andre, som havde lyst, den behagelige tro, at hin erklæring dog nok i grunden kun var et musehul, jeg såe mig nødt til at smutte i. da jeg nu derimod finder at hr. rask, skønt han vist kan meget mere islandsk end jeg, dog også er et syndigt menneske, nødes jeg til at se om jeg kan skille fårene fra bukkene.
min versebygning i det hele, ei blot enkelte skødesløse eller forulykkede vers, har mishaget hr. rask svarlig, han sammenligner de korte vers, jeg her og andensteds har brugt, hel vittig med lapidarstil, og forsikkrer, at det slet ikke er det gamle versemål. mener han hermed at her ei ere såmange lange stavelser i hver linie som i islandsken, da har han ret, men jeg vover uforgribelig at mene, at sligt ei, uden at gøre versene til klangløs og skurrende lapidarstil, lader sig gennemdrive i dansk, og med den gamle john olavsen, som just ingen sinke er i sligt, vover jeg end at mene, at linier, bestående af tvende trokæer, eller en daktyl og en trokæ, komme de gamles verslinier så nær, som sproget tillader. at nu mine vers, på enkelte nær, ere således byggede, kan enhver selv se. om mine korte vers mangle velklang, kan jeg vel ikke selv ansees for upartisk nok til at bedømme, men jeg nødes jo dog til at følge mit eget øre, om det også, som jeg dog mener, uden ubeskedenhed, at turde omtvivle, forstod sig meget mindre end hr. rasks på hvad man kalder velklang. hvad hr. rask siger om rimbogstaverne har, i det hele taget, sin rigtighed
at der også fra denne regel gives undtagelser, siger i grunden intet, men at de dog gives, kan jeg have den ære at fortælle hr. rask, hvis han ikke veed det, og vil han ikke tro mig på mit ord, kan han se efter i det 22de vers af det 3die kvad om sigurd fafnisbane, hvor han vil finde det stadfæstet.
, men troer han, heri at lære mig noget nyt, da har han rigtig alt for slemme tanker om mit studium af edda og olavsen. årsagen, hvi rimbogstaverne hos mig ei sjelden stå på anden plads end i de gamle sange er grumme simpel, jeg har nemlig hverken søgt dem, eller forkastet dem, når de kom af sig selv og ei frembragte mislyd. at det sidste imidlertid er blevet tilfældet på det anmærkede sted, troer jeg selv.
at der også fra denne regel gives undtagelser, siger i grunden intet, men at de dog gives, kan jeg have den ære at fortælle hr. rask, hvis han ikke veed det, og vil han ikke tro mig på mit ord, kan han se efter i det 22de vers af det 3die kvad om sigurd fafnisbane, hvor han vil finde det stadfæstet.
ved overgangen til kritiken af det enkelte, må 
jeg
 anmærke, at jeg brugte ordet 
stavkarl, fordi jeg mente, det var nær nok beslægtet med stakkel for at forståes, da derimod sidstnævnte ord, såvelsom stodder tyktes mig uædle og jeg ei kendte noget fjerde ord, som udtrykte, hvad jeg vilde sige. nævne og blote (bringe blodigt offer) behøve ei noget forsvar, og lægge igennem må se til om det kan  forsvare sig selv. 
sen
 kan sikkert være rigtig, når det, som let indsees at det bør, forståes ei om dags færd, men om hans nølen med at frembære den onde tidende. hverken nødig eller ugerne lode sig her bruge, med mindre man uden nødvendighed vilde opofre den gamle vending. denne morgen satte jeg i en hast for versemålets skyld og friheden er vel tilgivelig. 
ursvale
 er et ord, henkastet for løier, under en øiebliklig erindring om urstriden, og er da vel ei heller så rent uforståeligt, men at jeg selv foretrækker iskolde nægter jeg ingenlunde, og at jeg forstod det kunde hr. rask jo have seet i et af de følgende vers, hvor jeg netop oversætter det således

hånden på hognes


måg er nu iskold.

. at hr. rask heller vilde lade ederne ramme end bide, kommer af vort syns forskellighed, men skulde jeg vælge et andet ord, blev det nage. at grundskriftet mere malende end min oversættelse, udtrykker den tanke at skibet drives af medbør, er unægteligt, men hvorfor har hr. rask da ei 
her
, som andensteds, prøvet sin størke. var det måske fordi han fandt som jeg, at det islandske her var uoversætteligt i sin skønhed? hvis så er, da brugte han et ikke alt for ædelt konstgreb. mistanke om anvendelse af et lignende har hr. rask udsat sig for i det følgende når han dadler mine slæbende participia: skridende og rendende, thi 
hvorfor har han
 ei sagt, at efter ordene: skride ei det skib, rende ei den hest, står i islandsken: som under dig skrider, som under dig render? som han fremstiller sagen, må folk tro, at jeg har villet forbedre teksten ved at udvande den; men nu ser man, at jeg valgte de virkelig slæbende participier, som det eneste middel jeg såe til at undgå, hvad der på vort mål vilde klinge modsigende. at et sværd ei bør siges at bide nogen, kan være muligt, men at hr. rask dadler mig fordi jeg, uden meningens skade, satte: om dig end fiender følge i hælen istedenfor: om du fra fjender dig frelse vilde, viser kun at han mangler øie for den bestemte modsætning midt i en tilsyneladende lighed, som ved hin vending opståer. bemærkningen om dags udgang i skov, holder jeg for den vigtigste af alle de fremsatte, thi her har jeg virkelig af uagtsomhed forfeilet meningen. 
ringprud
 troer jeg at være et rigtig dannet ord, og ved denne leilighed vil jeg anmærke, at overalt hvor jeg bruger ordet prud om skønhed, prydelse eller andet udvortes, tilkendegiver jeg stedse derved at noget imponerende findes hos genstanden. at sammenhængen mellem dags tilbud og sigruns svar er forsvundet i min oversættelse, kan jeg ikke finde, at stedet derimod har tabt en del, såe jeg meget vel ved nedskrivningen, men det vilde dengang ikke lykkes mig bedre. at udtrykke meningen i ubunden stil er intet hekseri,  og det kunde jeg såmæn også gjort. at vendingen: hel er tiden, er uforståelig, kan jeg ikke se, ei heller er den afvigende fra islandsken, hvor der jo står: ei er tidens sønderrivelse. når hr. rask anfører bjørn haldorsens utrykte ordbog som bevis for, at 
        svefia betyder at stille, da var det vel nok af mig at anføre gudmund magnæus, som her oversætter ordet ved 
consopire, men for at vise, at den angivne forskel mellem 
svefia
 og 
svæfa
 ei holder stik, vil jeg henvise hr. rask til grimnismal, hvor det sidste ord netop bruges om at stille, 
pacare. forresten, er sagen såre uvigtig, thi om det end var aldeles vist, at 
svefia
 aldrig bruges om at søvndysse, vilde jeg dog her brugt ordet dysse, som mere udtryksfuldt. at 
        brád betyder bytte og ei hvad vi kalde brad, tilstår jeg at være mig ubekendt, men jeg trøster mig ved, at det ei er gået magnæus, som selv var islænding, bedre; thi ellers havde han ei i glossariet til edda og overalt oversat ordet ved 
dapes, epulæ. at bytte, når ordet betyder begge dele, er ædlere, og mere passende hvor talen er om 
odins fugle, er mig aldeles mørkt. dersom afskriften er rigtig, har hr. rask ret til at henføre harmløs til sengen, mig tyktes det ei ret passende, men jeg gjorde uret i at afvige fra teksten uden hjemmel. hr. rask mener, jeg har misforstået ordet 
hvitr, men deri tager han feil, jeg forstod både det og 
candida, hvormed det oversættes af magnæus, men jeg troede og troer end, at digteren vilde hentyde på, at sigrun med livets friske farve var i høien, og derfor valgte jeg ordet hvid, som da tyktes mig bedst at angive denne hentydning. 
dødmand
 vil jeg nok beholde, hvor det passer, isteden for det langt mattere 
dødning. feil er det, at jeg oversatte 
drótt
 ved drotter, og skønt det ei reiste sig af misforstand, da jeg jo dog i alt fald kunde forstå 
homines, som magnæus har, men fordi jeg mente de fornemste her gerne kunde stå for alle og rimbogstavet beholdes, har dog hr. rask ret.
hånden på hognes


måg er nu iskold.
hånden på hognes


måg er nu iskold.
skridt for skridt har jeg nu fulgt min kritiker, ærlig har jeg tilstået hver min feil, og nu må publikum dømme, om disse ere af den beskaffenhed, at de berettige hr. rask til at skråle så i sky, som om jeg med fuskerhånd havde forkvaklet det deiligste billede. end kunde vel være meget at sige om de ufornuftige beskyldninger hr. rask gør mig for at føre et søgt, tvungent, uforståeligt, utåleligt, med islandismer, soloecismer og germanismer udspækket sprog, men de som her kunne dømme, kende jo selv mit sprog. kun det vil jeg sige, at mine egenheder i sproget ei avledes af griller, men af en ide, om den lader sig udføre, om det er at ønske, derom kan kun dømmes på en standpunkt, hvorfra man overskuer ordenes og ideernes vekselvirkning hos et folkefærd, og en sådan synes hr. rask endnu langt fra at have besteget. når jeg falder i den gamle stil, eller en som  ligner den, da kan man være vis på, at det er uvilkårligt, fordi mig tykkes, det jeg har at sige kræver den uimodståelig, og jeg veed ikke, hvorledes det går til at påtvinge sine tanker ord. at hr. rask finder det utåleligt, at jeg siger: det liv, som i gamle nord forkyndte sig gennem stærke og fulde toner, dånede siden hen i en alt mere dæmpet efterklang, kan jeg ikke gøre ved, thi udentvivl ligger feilen i hans øie.
hidtil har jeg talt med den part af folket, som tager del i denne sag, nu vender jeg mig et øieblik til dem selv, hr. rask! heligennem har de talt til mig i skolemestertone, og gebærdet dem, som om de såe ned på mig fra en åndelig høide. mit sprog vrager og håner de, vers vil de lære mig at gøre, og opvarter mig endelig, som forulykket digter med en islandsk nidvise. smile må jeg, og jeg kunde fristes til at lade smilet udfolde sig til latter; men jeg vil ikke; thi at det gamle mål greb dem i den unge alder, at de end dyrker det med utrættet flid, er mig borgen for, at noget lever i dem, og overalt, hvor jeg erkender en kraftig stræben, som går ud over det dyriske jordliv, agter jeg den, hvor underlig den så end yttrer sig. kun een bøn har jeg til dem, at de herefter indskrænker dem til at tale om hvad de forstår, værst er det for dem selv, om de ei opfylder den. de kan svare herpå om, og som de lyster, men beskylder de mig ei for at have sagt usandhed, da tier jeg; thi jeg har nu sagt, hvad jeg burde og vilde.
n. f. s. grundtvig.

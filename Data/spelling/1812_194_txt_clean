hvad dig hjertet kåred til,
      søster tør jeg dig jo kalde?
      skyde mig kun hvo som vil
      udaf lag med danmarks skjalde!
      jeg er kristen på guds ord,
      lises kjæreste på jord,
      og din ven, veninde!
vennehilsen jeg dig bær,
      det er dine vuggepenge.
      diderik! velkommen vær!
      vær her vel, og bliv her længe!
      træd kun i din navnes fjed,
      da du skal med ham i fred
      samles i guds rige.
når vi stirrer på de små,
      må vel tårer øjet væde,
      deres engle altid stå
      for guds faders stol med glæde.
       stå og vore engle der,
      ak! de stå dog ej så nær,
      tit med sorg de sukke.
pusling! nu du ret er stor,
      du kan nåe til himlen,
      men når du dig drømmer stor,
      glemmer gud i vrimlen,
      ak! da est du liden, lav,
      drukner let i verdens hav,
      er en dværg i skoven.
søster! moder! o, før vild
      fra dit skjød han springer,
      bred du ud så from og snild
      åndens spæde vinger!
      så at syn på gud han fåer,
      så han, hvor han går og står,
      flagrer imod himlen.
gerne gud vil have pris
      af de spædes munde,
      glædes, når på barnevis
      de mod himlen stunde.
       det var jesu ord engang,
      da den fromme barnesang
      skar i verdens øre.
søster! ak, den skurrer så
      end
         i verdens øre,
      de som ej til himlen gå,
      tåle ej at høre
      barnesang til herrens pris,
      barnesang om paradis;
      tænder må de skære.
snildt de vil os bilde ind,
      det sig ikke sømmer,
      at det fromme barnesind
      barnligbarulig gud bedømmer,
      når de tysse, når de le,
      deres engle ikke se
      faderen i himlen.
blev vel nogen fader vred,
      når ej ret den spæde
      sige kunde hvad han heed,
      stammed dog med glæde;
       leged end de fingre små,
      hvor han store vilde slå,
      blev han vel fortørnet?
først skal kendes, siger man,
      hvad i sandser falderfalde,
      kun på sligt har børn forstand
      i den unge alder;
      oversandselige ting!
      det er et uhyre spring,
      tidsnok kan det voves.
om en dreng i fadergård
      ret til punkt og prikke
      kendte svin og kør og får
      men sin fader ikke,
      det var skam, som hver forståer
      er ej verden herrens gård?
      er ej han vor fader?
trang og vildsom er vor vej
      gennem verdens ørke,
       sølv og guld os hjelper ej
      ej vor kløgt og størke.
      aldrig hjem til fædreland
      kommer trætte vandringsmand,
      om ej gud ledsager.
ak! i verden går så let
      gud os reent af minde,
      kan for tidlig da for tæt
      vi os til ham binde?
      kom ej både jeg og du
      mangengang til gavn ihu
      fromme barnetanker?
tænk på gud, som skrevet står,
      i din ungdoms dage,
      ellers vil de hvide hår
      dig kun slet behage!
      syng det, søster! for din søn
      åbenbarlig og i løn!
      silde skal det glemmes.
han, som gør, at mødre fro
      kan i huset bygge,
       skal da lade drengen gro
      dig til lyst og lykke,
      og, når døden er forbi,
      sjunger du: her ere vi,
      fader! for din trone.

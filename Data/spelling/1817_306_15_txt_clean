det var sig svanelille,
   og unge hr. karl så strag,
   guld-terning så monne de spille,
   den lange sommerdag.
   men svensken har svanelil dåret.
hør nu, stolt svanelille!
   hvad jeg vil sige dig!
    du sørger i det stille; 
dølg ei din sorg for mig!
men svensken har svanelil dåret.
min sorg jeg åbenbare 
tør hver en frue væn;
men gud min mund bevare,
fra dig at sige den!
men svensken har svanelil dåret.
hr. karl det ei mon hue;
han svøber sig i skind,
går i den borgestue,
forfør sine hofmænd ind.
men svensken har svanelil dåret.
god dag! guds fred herinde!
i kiende mig nu råd,
stolt svanelil at binde!
hun giør mig harm og håd.
men svensken har svanelil dåret!
en gubbe sad derinde,
var svanelil så god:
vær ei så grum at binde
det rene, ædle blod!
men svensken har svanelil dåret!
det hørde hendes pige;
det faldt så tungt på sind;
men let på fod tillige,
hun sprang i buret ind.
men svensken har svanelil dåret!
hr. karl vil eder binde;
sank sammen guld og liin!
hvad godt i har herinde,
giem det nu flux i skrin!
men svensken har svanelil dåret!
og det var svanelille,
hun giemde guld i skriin,
drog ud på stier vilde,
drog vidt med sorgen sin.
men svensken har svanelil dåret!
de gangere så hvide,
vel femten havde hun,
gik ved sin norbags side,
dog sørgfuld ind i lund.
men svensken har svanelil dåret!
hunhnn kom i sverrigs rige;
det var et fremmed land;
 hun giæsted, vil jeg sige,
en bartskær der forsand.
men svensken har svanelil dåret!
o! hør mig bartskær kiære!
du svare mig på stand!
mon ikke her jeg være
alt i kong eriks land? 
men svensken har svanelil dåret!
jo, troe mig, skiønne frue!
jeg er en ærlig mand;
alt hvad i trindt mon skue,
det er kong eriks land.
men svensken har svanelil dåret!
hør mig, du bartskær kiære! 
følg mig til borgeled!
med guld som du kan bære,
jeg lønner dine fjed.
men svensken har svanelil dåret!
og det var svanelille,
hun reed i gården ind;
kong erik han stod stille;
han var vel svøbt i skind.
men svensken har svanelil dåret!
forgiæves her du søger, 
en lystig springedans; 
af horer og af skiøger,
har nok vi her til lands.
men svensken har svanelil dåret!
hans moder lod sig røre,
og hun var ei så stræng,
hun svanelil lod føre,
alt til en opredt seng.
men svensken har svanelil dåret!
alt som med kniv i hjerte,
hun sad på senge-fjel,
og fødte der med smerte,
to tvillinger i kvæld.
men svensken har svanelil dåret!
hvad hende lå på sinde, 
hun det betroed til,
ei nogen herre-kvinde,
men kun sin pigelil.
men svensken har svanelil dåret!
og det var svanelille,
på sotteseng hun låe,
 og alt som tårer trille, 
hun skrev de breve små.
men svensken har svanelil dåret!
kast, pigelil, nu kåben 
alt over disse små!
og bær du dem til dåben, 
så christendom de fåe!
men svensken har svanelil dåret!
den enes navn må være,
som dens, mig var for kiær; 
den anden hans skal bære, 
som var mig bedre værd.
men svensken har svanelil dåret!
lad ei dem tiden spilde,
men smukt i skole gåe!
når femten år de fylde,
flye dem de breve små!
men svensken har svanelil dåret!
alt mens hun skrev de breve,
det gule hår blev gråt; 
dog sønnerne tør leve,
og hevne hendes spot.
men svensken har svanelil dåret!
den arme svanelille,
hun pine leed og harm,
indtil hun kold og stille, 
sank i sin piges arm.
men svensken har svanelil dåret!
nu gik de år så fage,
ja, sexten år i rad;
kong erik alle dage,
var lystig, stolt og glad. 
men svensken har svanelil dåret!
forglemt var svanelille,
og hendes sønner små;
de voxde i det stille;
dem kongen aldrig såe.
men svensken har svanelil dåret!
kong erik reed fra svende, 
at bede hind og rå;
ham mødte kæmper tvende,
i brynjer himmelblå.
men svensken har svanelil dåret!
vel mødt, vel mødt, hr. fader! 
for hind i møde børn;
 det jagten ikke skader,
vi bede her en bjørn.
men svensken har svanelil dåret!
vor moder svanelille,
vi mene var for god 
til skiøge og til frille;
thi æske vi nu bod.
men svensken har svanelil dåret!
lad eder dog forlige! 
tag alt mit røde guld, 
mit halve kongerige!
jeg lægges snart i muld.
men svensken har svanelil dåret!
i kan os sagtens love,
hvad ei i holde vil;
med guld og grønne skove,
i lokked svanelil.
men svensken har svanelil dåret!
os spotte høit de store; 
os spotte lavt de små;
vor moder heed en hore;
i kaldte hende så.
men svensken har svanelil dåret!
ei guld og grønne skove,
det ord kan giøre godt;
i skov, på mark og vove, 
os følger spee og spot.
men svensken har svanelil dåret!
det var de unger-svende,
de skarpe sværd uddrog;
kong erik i elende,
de hastelig nedslog.
men svensken har svanelil dåret!
det var de ungersvende,
de springe brat til hest: 
nu måe vi vel bekiende,
at skoven skygger bedst.
men svensken har svanelil dåret!

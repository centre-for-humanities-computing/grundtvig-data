...... jeg kan ikke hæle
          med dem, som digternavn vil stjæle
          såvel på sokker som på høie hæle.
giengangeren
var. lect.
prolog.
           alt længe har jeg havt i sinde
           en lille glemmigei at binde
           i digterkrandsen om din isse;
           men hvem af dine kære små
           din evighed beroer på,
           det vidste jeg just ei tilvisse;
           hos den, som egoist, jeg vilde
           så gerne lægge blomsten ned,
           for selv at få lidt evighed
           og ikke rent min gave spilde.
jeg ofte tænkte på at lægge
           den hos din egen kæledægge,
           det mageløse hospital;
           men da jeg tænkte dybt i tingen,
           jeg fandt, at derhen kommer ingen
           undtagen han er syg og gal;
            og skønt de folk jeg ret beklager,
           det selskab mig dog ei behager,
           den evighed var evig kval.
dog, nys jeg, til min store lykke,
           fik øie på det grædestykke,
           om knud, som du os har forært,
           det er min blomst og mere værdt,
           især for den uhyre flid
           som er så sjelden i vor tid.
enhver, som hørte rahbek, veed,
           det kosted øehlenschläger sved,
           før han fik hakon rigtig  tragisk.
           men at du har det såvidt drevet,
           at hellig knud det ei er blevet,
           det må man hartad nævne magisk.
           og nu den kvide, du har døiet,
           før du fik alting sammenslæbt,
           og sammenlagt og sammenpløiet,
           og før du fik såmange dræbt,
           hver på sin vis, så grant man ser,
           at ingenting for intet sker.
           ja, ruses ord, som (var jeg rig)
           jeg lod fra top til tå forgylde,
           har måttet sig hel underlig
           på al din helteflok opfylde.se ruses fyndige tale i peder pårs (håndudgaven pag. 14-16.).
se ruses fyndige tale i peder pårs (håndudgaven pag. 14-16.).
ei vil jeg tale om, hvorlunde
           det gran, som fødtes i din ånd,
           dog under din og konstens hånd
           så umanerlig vokse kunde;
           thi sligt er kun en nådegave,
           som kun de fromme sjele have.
           vist mange vilde været glade
           ved at få fyldt tolv, seksten blade,
           men du i snesevis kun tæller,
           som vandet af en kilde, vælder
           det sorte vand, jeg mener blækket.
           af akter fik du rigtig fem;
           når femtegang nedruller dækket,
           og nogen da går tørstig hjem,
           sig selv han ene må beskylde,
           thi ham kan fanden ikke fylde.
o gid dog vores fædreland
           nu vilde huske på de pligter
           det har imod en sådan mand,
           der er så mageløs en digter!
           man snakker nok om øehlenschläger,
           han er nu blevet modeskjald,
           men du har ret, han vel bevæger
           vort øre med det sære skrald,
           hvori der er endel musik,
           men han dog rigtig er forresten,
           som schlegel og som mester tiek,
           som novalis, som goethe – næsten,
           og det slags folk, dem kende vi,
           hos dem er alting poesi.
           vel ser jeg, at selv rahbek vakler
           og roser disse ny spektakler;
           men det er vel kun gammel sæd,
           som intet ondt han mener med.
           dog, sandt er sandt, jeg gøs forleden,
           da du hos øehlenschläger stod;
           thi rigtig nok stod han forneden,
           og derved stilledes mit blod;
           men jeg dog tænkte: herre gud!
           det er jo ret, som sankte knud
           var palnatoke op ad dage.
           dog, vil selv rahbek dig forsage
           og ei herefter fuldt så trolig
           som hidindtil, dig gøre kur,
           du dog kan være ganske rolig
           og trøste dig ved din natur.
            det allerværste skulde være
           at øehlenschlägers fantasi
           er nylig blevet sat i tøier,
           og finder sig ret godt deri;
           men dels er det vel kun for løier,
           og hvordan det så end vil gå,
           du dog kan sikkert bande på,
           den aldrig blir så tam som din.
engang du trode vel at finde
           i baggesen en slem rival;
           men nu ved alle folk herinde,
           at han er i det mindste – gal.
           den sidste gang han kom her hjem,
           han rigtig nok var grumme slem,
           ja fanden red ham rent skinbarlig,
           en ting, der ei er uforklarlig,
           da han, som nys blev meldt, er gal.
           han kaldte dig med skoggerlatter
           niels ebbesens utrolige forfatter.
           (o put ham i dit hospital!)
           men ak! hans gammen var kun stakket,
           thi neppe havde han sig pakket
           på dørren, før du stod som kæmpe,
           og ruskede ham ei med lempe.
           vel følte han ei rusk og smæk,
           fordi han sidst var sluppet væk;
           men det er ingen sag at løbe,
           og hvis han himlen skulde købe
           i samme mynt, som du ham gav,
           han ei kom salig i sin grav.
nu rahbek! ja han viger nok,
           når han kun have må den ære:
           din knud i mag  at sønderskære,
           og siden atter plukke op,
           for hele publikum at lære,
           hvorledes han forstår sin lessing,
           hvormeget det forgyldte messing
           er bedre end det bare guld.
jeg måtte alfabetet fuld
           med alfabetets navne skrive,
           hvis jeg en liste skulde give
           på alle dem, som ei vil stride
           for æren at stå ved din side;
            men jeg vil skilles kort ved tingen
           og rent ud sige: der er ingen
           og kan ei heller nogen være
           som beiler til den store ære;
           thi hvis mig ikke alting svigter,
           du netop er, hvad du vil være,
           en tragisk, såre tragisk digter.
vel sagde du engang forleden,
           da du for løier var beskeden,
           (du stundum har den sære nykke)
           du vidste ei om du på krykke
           var krøbet til parnassets top;
           men derved bør du dig ei skamme,
           thi det jo være kan det samme,
           når du kun bare kom derop.
her har jeg et par epigrammer,
           gud ved, om nogen af dem rammer;
           men tænk ei jeg indbilder mig
           i dem at ville ligne dig!
           i sådant er jeg fast en pog,
           jeg holder mig ikkun til bøger;
           thi når jeg også stundum spøger,
           jeg holder mig  til mandens bog
           og holder mig fra bogens mand,
           undtagen der hvor bog og mand
           ei længere adskilles kan.
           jeg troer gerne det er brøst
           på klogskab og på klar forstand,
           men jeg dog har den lille trøst:
           det går kun mig, som det gik andre,
           vi kan ei alle være sandre.
til knud lavard.
           visselig ikke for skemt, du hellige nævnes en martyr;
           thi uden grund eller skyld tregange dræbte man dig.
           deler man rettelig død i timelig, åndig og evig,
           nys du i filede vers døde den evige død.
til magnus.
           skygge af nordiske kraft! du svinder og ret som en skygge,
           kun på teatret vi se tretallet fyldes af dig.
            hvi var din skæbne så tung, at du måtte dø uden sprikvort,
           at du, som mette, end ei turde fortælle os det?
til margaretha.margarethe – digterens meta – døde efter saxos beretning af vandsot, og såre genialisk har digteren vidst, uden dog ligefrem at sige det, at lade os føle det heligennem.
           o! hvor beklager jeg dig, du vandfulde, døende meta!
           o! hvilken gruelig synd, så dig at tappe ihjel!!
margarethe – digterens meta – døde efter saxos beretning af vandsot, og såre genialisk har digteren vidst, uden dog ligefrem at sige det, at lade os føle det heligennem.
til samme.
           visselig lykke for dig, du sørged itide for kisten!
           kun for at stilles ved den, gav man dig lov til at dø.
til hr. professoren.
           bien som flyver omkring, og suger og sanker og bygger,
           er, sagde rahbek så tit, billed på dygtige skjald;
           flyven du hader, men dog du suger og sanker og flikker,
           altså, hvis rahbek har ret, er du en temmelig skjald.
epilog.
           hvis dørren du finder for stor
           og huset du finder for lille,
           da koster det dig kun et ord;
           thi sagen er her kun at ville.
til den første.
           i som med halvtillukket øie
           mens middagsmaden i fordøie,
           betitte dette blad i mag!
           i som ved læsning somme dage
           må søge tiden at forjage,
           som har i dag jer læsedag!
jeg ønsker mine vers det held,
           at ei en stavelse jer morer,
           men heller keder rent ihjel!
til den anden.
           i fredelige folk! som tro,
           man ei bør spilde nogens ro,
           men heller tage smukt til takke
           med hvad man byder, end til krig
           for konstens sag at reise sig,
           med jer det nytter ei at snakke.
til den tredie.
           i ædle! som ei slagsmål lide,
           men ved, at det er pligt at stride,
           jer skal jeg snart med alvor søge
           at vise: her er intet spil,
           at ei jeg spøger for at spøge,
           og sårer ei fordi jeg vil.
nik. fred. sev. grundtvig.

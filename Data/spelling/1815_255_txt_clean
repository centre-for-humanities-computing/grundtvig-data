sving dig over mark og skove
sving dig over blanken vove
sving dig over fjeld min sang
tolk som torden tidens brøde
sænk dig så i toner søde!
hjerter smelte ved din klang!
hist på fjeld og her i skove,
vidt og bredt på blanke vove
færdedes en slægt så god,
høit vi sande måe og sjunge,
at på dobbelt viis udsprunge
børnene af deres blod.
deres blod af slagne åre
sprang og sprudede så såre,
høit på val og vidt på søe,
bølged som en grav om borge
bredt om dannemark og norge,
værged lund og fjeld og øe!
ej så vidt som havet bølger,
    ei så vidt os saga følger,
findes skal et folk på jord,
hvem det undtes så at bygge
under skye og skjold så trygge,
som det tvilling-folk i nord.
intet folk og sine fædre
stræbde så i grav at hædre,
kom så flittelig ihu,
derfor klinger sang og sage
gjennem mange tunge dage
lystelig til os endnu.
men, lyd høit i nord min klage,
som en røst fra gamle dage,
som et vee fra fædres grav!
kun for døve øren klinge
tonerne, som bud os bringe
fra vort hjem med klang og stav.
see, der ligge fædres skrifter,
bind om fædrenes bedrifter,
jordede i mulm og støv!
slægten stirrer kun på muldet,
lytter efter klang af guldet,
er for modersmålet døv.
stumme flyve oldtids fugle,
    finde ikke meer på thule
lye i lund og lyst til sang,
visnet er den gamle stamme
vakler kun sin rod til skamme,
over vove, fjeld og vang.
hører mig, i høie fjelde,
vidnerne til fortids vælde,
vidner og om dens bedrift;
i, hvis hårde klippe-gavle
fædre glattede til tavle,
tunged ud med runeskrift!
hører mig, i gamle lunde,
som mens aldrene henrunde

hørde oldtids fuglesang,
som i eders eegebarme
gjemde troe med lyst og varme
gjenlyd af den søde klang!
hører mig, i dybe bølger,
som i eders hjerte dølger

stavnespor fra hedenold,
    af den stavn som 
norges syster

søgde på de danske kyster,
af den stavn som bar kong skjoldden gamle mythe om fornioters sønner nor og gor, der ledte om deres syster rundt i norden, og fandt i det mindste gamle frænder på de danske øer, findes i 
    funden-noregur,
 og om skjolds skib kan læses i kjøbenhavns skilderie no. 60 d. a.
!
den gamle mythe om fornioters sønner nor og gor, der ledte om deres syster rundt i norden, og fandt i det mindste gamle frænder på de danske øer, findes i 
    funden-noregur,
 og om skjolds skib kan læses i kjøbenhavns skilderie no. 60 d. a.
sover i, hvor kan i sove?
vågner lund og fjeld og vove!
vågner, vågner, råber vee!
vee den slægt som her har hjemme,
som kan slige fædre glemme,
kan ad slige minder lee!
ja, i fædre hisset oppe,
i, hvis gulv er stjernetoppe,
i, hvis sjæl er i guds hånd;
i det vee måe selv istemme,
over dem som eder glemme,
som fornægte eders ånd.
eder ingen glemsel skader,
hvor i boe hos ånders fader,
dog i tordne måe som han:

ær din fader og din moder,
om du længe livets goder
nyde vil i fædres land!
hører det, i folk i norden!
fædres ak og vee i torden
ruller høit med brag og døn,
echo er for åbne øre
lydt i lund og fjeld at høre,
og i bølgens hule drøn.
sover i, hvor kan i sove?
luft og lund og fjeld og vove
    tordne ud det vee med brag,
brat sig flokke lyn i flamme,
flække, knuse visne stamme
i et vredens tordenslag.
hører dog trompeten gale
høit og hardt fra kirkesvale,
    og foragter ei dens kald!
    også mig på zions volde
bødes flittig vagt at holde,
vagt som præst og vagt som skjald.
med trompeten for min gane

hvad jeg skue kan og ahne,
høit forkynder jeg i nord:

lugen leger over lande,
røde sværd i luften stande
atter over lunde-chor.
sagnet lader sig forlyde
med hvad tegnet måe betyde:
blodig broderkamp i nordsee roeskilde saga s. 30.,
ak, når man foragter fædre,
brødre elsker man ei bedre,
kroner synd med brodermord.
see roeskilde saga s. 30.
hører mig, i folk som bygge
trindt i dovres brede skygge,
trindt i gamle daneland!
hører mig, i kjære frænder!
see! jeg tvætter mine hænder,
her i helligt vievand!
jeg har ahnet, jeg har skuet,
jeg har varslet, jeg har truet,
og jeg beder end med gråd:

    vender om til fromme fædre!

da vil gud end brøsten bedre,
stande bi med råd og dåd.
see, jeg ståer ved fædres grave
med de gamle runestave,
ristede af fædres hånd;
med de gamle saga-skrifter,
hvori fædrenes bedrifter
præged sig med fædres ånd.
skal jeg stande her alene,
stirre på de runestene
sukkende og sorrigfuld!
skal jeg riste underneden:

fædres ånd er foret heden,

    synker, stene, ned i muld!
skal jeg her fra kirkesvale

høre midnatshanen gale
over fædres kjære land,
see ved lyn, hvor sværde mødes,
see ved lyn, hvor landet ødes,
see den visne stammes brand!
nei, o nei, i kjære frænder!
rækker mig dog broderhænder
over belt og sund og hav!
lad mig dog ei så alene
løfte på de bautastene
over vore fædres grav!
kommer! hjelper! lad os løfte
høit dem over svælg og kløfte
lad os stave dem med lyst,
stirre på de rune-belter

stadelig, til hjertet smelter,
glødende ved broderbryst!
frænder! brødre, o så hører
dog hvor fædres ånd sig rører
i mit hjerte og mit ord!
kan i stande kolde, døve?
vil i fædres ånd bedrøve?

skal han flygte bort fra nord?
vi på fjeld, i dal og enge

såede i kjødet længe,
høsten blev og sæden liig;
vinteren er fast forhånden,
venner! lad os såe i ånden!
o, da vorder høsten riig.
spildt vi har på vilde veie
fædres odel, arv og eje,
håndens fylde, hjertets fred;
aldrig komme bedre dage,
har vi ei en gnist tilbage
end af fædres kjærlighed.
sving dig da min fugl så fage

med et blad af nordens sage
gjennem luft på ånders vei!
kald med kvad og vift med vinge,
vil da gnisten ei udspringe,
ak, da er den der vel ei.
flyv, min fugl, nu ud så fage!
fædres gud vil dig ledsage,
trøste dig for spot og had;
bede vil jeg alle dage:
give gud du kom tilbage
med et grønt oliven-blad!
danske og norske! det er tid, ja det er den høie tid at vi oplade øinene, see hvad vi fordum vare og hvad vi ere nu, og spørge alvorlig os selv, hvad det tegner til vi daglig mere vorde, hvilken fremtid vi berede i vort fædreneland, i de kiække, giæve, stærke, fromme fædres land. der var en tid, en ulyksalig time, da vi indbildte os i dårskab at vor tidsalder havde, ikke arvet, nei kraftig skabt og snild opfundet alt lys, al verdens viisdom, vi lod os det indbilde at når vi kun dristelig tiltroede os selv en guddoms frihed, kraft og viisdom, da havde vi den også, når vi kun rask fornægtede hvad der er sagt og troet om gud og frelseren, om vores blindhed, afmagt og elendighed, da var vi høit oplyste, og kunde ei beskiære vore børn et bedre arvegods end denne viisdom, at der var intet bag dem værd at ihukomme, intet over dem at frygte for og stole på, intet hisset at bekymres inderligen for og længes efter; at deres usle selv og denne verdens for giængelige skikkelse var hvad de stedse skulde have for øie, som hjemmet for deres digten og tragten, frygt og håb, bekymring og tillid. der var en sådan tid også hos os, tungt at den var, men gud være lovet! hos os begyndte den dog kun at være, hos os er den ikke længer! den er vel i mangen enkelt, den er desværre forplantet i den opvoxende slægt, den forkynder daglig sit djævleliv i hovmod, skiden egennytte og hvad alle de fule dødstegn hede, som pine den retfærdiges sjæl, når han seer dem for øie, men jeg siger det alligevel med glæde, den tid er ikke længer hos os som herre, den er her kun som en misdæder, der måe skjule sin skiændsel, hvormed den et øieblik pralede, herren rørde ved bespottelsens tunge, og den måtte forstumme, tvetunget er uhyret blevet, i løn og i smug udspyer det giften, men glat som smørret er dets åbenbare tale, før krævede det ublue herredømmet, nu taler det om fred og om forlig. men  ingen fred, siger herren, for den ugudelige, hvad samfund haver lys med mørke, eller hvorledes kan christus giøre pagt med belial? vi skal vide, vi skal huske det, at sove vi, da vågner fienden, tie vi, da fåer han atter mæle, kun vort sværd døver hans, kun den levende, virkende i os beskiæmmer den som er i verden. vi skal vide at det kun gavner lidet at bespottelsen forstummer, når ei troen avles, at det er os ikkun til dom men ei til gavn, om vi bifalde og bekiende, at vort sande fæ dreland er ikke her, men ikkun hist hvorfra vi vente frelseren, i den på evighedens pillere grundfæstede stad, hvor de fromme, de salige fædre nu bygge, det dømmer, men gavner os ikke, hvis vi ei levende troe det, idelig stunde og stadelig stræbe didop hvor de boe, didop hvorfra han skal komme og føre os hiem; dersom vi ei lade det udtrykkelig tilsyne i vort levnet, og i al vor idræt, at vi ere hans slægt, som er hellig, at vi ere de fromme fædres ægte børn og rette arvinger. men ligesom der ståer skrevet: hvorledes skulde de troe hvad de ikke have hørt, således vil jeg og spørge: hvorledes skulde de stræbe at ligne hvem de ikke kiende, og hvad de fleste iblandt os lidet eller intet kiende, det er, næst guds hellige ord, vore fædres levnet og idrætter.
nu, det være langt fra mig, at sætte de ting så ved hinandens side, at de skulde agtes som lige fornødne. nei visselig, hvo som kun holder sig nær til gud og hans ord, han haver og samfund med alle salige ånder, og måe i sit levnet udtrykke en elskelig og faver lignelse af fromme forfædre, om han end aldrig fornam en lyd eller hørte et navn fra fædrenes old, thi ånden er den samme; han virker alt i alle guds børn. men det er derfor ikke mindre sandt, at elske vi gud, da elske vi og alt hvad som er født af ham, og af ham fødtes ei blot de fromme fædre, men og den ganske styrelse og skikkelse i fortidens dage; det er ikke mindre vist, at elske vi de  fromme fædre, da ønske vi at kiende dem, deres idræt og trængsel og seier i verden, elske vi den guddommelige styrelse, da ønske vi besynderlig i hiemmet at beskue den, thi inderlig og hemmelig er vort liv knyttet til vore fædres, hvoraf det i alle måder udsprang, det er som deres hændelser vederfores os selv i en underlig dunkel, men inderlig kiær barndoms tid, deres ånd svæver over skoven de plantede, marken de dyrkede, fjeldet de vandrede på, havet de befoer, huset de bygde, graven som har deres støv, og over os, deres børn, deres kiærligheds frugt, fædrenes ånd omsvæver os og tolker deres hændelser og idrætter med en røst, som intet legemligt øre fornemmer, men som underlig gienlyder i vort inderste, som beviser sin kraft ved at klare øiet for de gamle dage, og smelte hjertet til inderlig medlidenhed og dyb deeltagelse i alt, det mindste med det største.
see, derfor kan ingen sige med sandhed: jeg ærer og elsker gud, men mit fædreland elsker jeg ikke, mine forfædres skiebne er mig ligegyldig, sålidet kan nogen sige dette med sandhed, som om han sagde: jeg elsker gud, men hader min fader og moder og broder; guds kiærlighed er alt, men hvor ikke engang den naturlige kiærlighed findes, visselig der er guds kiærlighed endnu mindre tilstæde, og når den kommer, da renser den alt, men den ødelægger intet som er af gud, og det er den naturlige kiær lighed i sin rod, om den end i sin vext er nok så vanartet.
er dette nu sandhed, som det er, om alle folk og tider, hvor øiensynligt måe det da ikke være for os som bygge i norden? da det er åbenbart, at intet folk af naturen har annammet en sådan kiærlighed til fædrene, som vi, at der er intet folk under himlen der haver været så underlig bekymret for at giemme fædrenes ihukommelse, og overantvorde den til deres børn, som de folkefrænder, af hvis lænder vi udsprang. lad os dog høre hvad gamle saxo formelder om den fjerneste oldtid: de giemde, siger han, fædrenes ihukommelse, ikke allene i riim som ginge fra mund til mund, men også i deres eget slags skrift som de indgrov i kampestene og klipper, så stærk var deres drift til historisk idræt, at havde de ei pergament, da toge de stene, og fjeldvægge gjordes til tavler! lad os dog see på saxo selv, som sad i de mange års dage og sankede sagn fra de forrige tider, og lagde dem ud med stor besvær på det fremmede mål, for at de ret kunde vinde og vare, så kommende slægter og udenlands-folk dog ei skulde mene, at dannemark ei havde båret og avlet mænd og bedrifter, amindelse værd, eller at folket derinde var nu så aldeles indsovet, at de gad ei længere mindes de herlige fædre! lad os betragte de islands folk, den sagamandsflok med snorro i midten, der sagde så flittig og snildt hvad de kom ihu og bandt det i  riim, og fæstede det så klarlig på pergamentet, at sønner i mange leed kunde læse det grandt, ja at vi endnu, efter århundreders løb, kan læse den gamle skrift, som de den satte med egen hånd! lad os dog lytte til viser og sagn, og lære hvad folk vi tilhøre! lad os dog see, at det var en gruelig tid med mørke og ondskab, i hvilken man glemde de fremfarne dage, at aldrig så snart kom lyset og fromhed tilbage, før folket igien lod den gamle kiærlighed til fædres amindelse kiende! see vi det ei i det klareste speil på saxos og snorros fordanskede bøger, kan vi ei mærke, at den mester anders og den peder klausen, der kunde tale så kraftig og liflig om gamle forfædre, de elskede dem og deres minde tilvisse! kan vi ei vide, at de vare mange som elskede så, aldenstund de bøger ere så flittig udgangne, aldenstund de kiæmpeviser gik med, og mangen bog ligger end beskrevet om gamle handler, stundom endog med en adelig jomfrues finger.
visselig, er det da så, at vi nu agte hånt eller ringe om fædrenes minde, da er det ingenlunde vor dyds eller vittigheds skyld, nei, da er det fordi vi blev dorske og dovne, og gridske på verden, og kolde om hjertet, og blinde for storhed, og fremmede for vores fædreneland, for det som er hist og det som er her, og det nytter slet ikke at dølge; thi dage tale med dage derom, så har det været fat med os, så er det desværre med mange endnu, men såvidt er vi dog  komne, at mange, kloge af skade, kan see, at have de end ikke selv den varme og uegennyttige kiærlighed til næste og fædreneland, så er det dog alt et forloret spil med oplysning og dyd, med land og med folk, hvis den er forsvundet og kan ikke vindes tilbage.
nu, er den da også uigienkaldelig borte, er den nu ganske udslukt og uddød den hellige lue, som varmede fædrenes hjerte, er den da ganske forsvundet den dybe, igiennem årtusinder arvede kiærlighed til fædre og fædreneland, til de gamle dages ihukommelse?
nei, gud være lovet! det er ikke så, mat og døende er luen vist, men udslukt er den ikke, kiølet og sammenkrympet er nordens hjerte, men dog ei isnet og forstenet. end er jo snorro dog en gammel ven i mangt et grandelag blandt fjeldene, ja i de sidste dage begyndte jo igien selv blandt fornemme og boglærde en liden flok, kied af vor tids den tomme, vandede roman, at tye til sagabogen og lede fædres gamle venner op igien i støvet og i borgestuen, hvor de vakkre gamle tålmodig tøvede til vores ruus var sovet ud og dampet bort, så vi kom til besindelse igien. ja hvem måe være vissere derpå, end jeg, at kiærlighed til fædrene er end tilbage mangensteds, dog i det mindste, som en dunkel ihukommelse! veed jeg det ei at få kun lide, mange hade talen som jeg fører om guds ord og tidens usselhed og store skyld og fare, veed jeg det ikke at de kalde mig en  hjerteløs, hovmodig sværmer, som elsker kun sig selv og sine griller? jo, man har sørget for, jeg fik det ret at vide, man viser mig et billede som ingen djævel skulde skammes ved at ligne og som dog folk vel sige er mit rette contrafei. og dog, ja desuagtet, når mit hjerte bøiedes mod fortids dage, når det rørdes ved de fromme fædres ihukommelse, og sank deri med kjærligheden, det ei måe ødsle på synd og vantroe, og jeg da rørde tungen i tale og sang om de forrige dage, og da glemdes det slet ikke sjelden hvem det var som talede, da var de slet ikke mange, som medens de toner klang dem for øre vilde sige: han som talde kjender, eier ikke kjærlighed, og dette er for mig det stærkeste beviis som gives kan, derpå, at megen kjerlighed til fædrene er end tilbage, thi ellers rørdes man ei længer ved den kjærlighed som ydes dem, ja det er vist, der er i norden mangt et hjerte, der kan slåe høit og ædelt, når først skorpen gjennembrydes som voxde til og hærdedes i onde dage.
men, er det så, med hvilket våben kan vi da vente, under guds velsignelse, at kjæmpe sejerrigest mod uhyret der stiler på at isne eller knuse nordens hjerte? hvormed, uden med det der hos os vækker og forstærker alle ædle kræfter, som hos os omfatter alle gode følelser, med fædrenes ihukommelse! ja, for mig er det en vished, at kunde vi, som end røre tungen, blot røre vore sødskendes hjerter så de bøiede  sig mod fædrenes dage og forlystedes høilig ved deres minde, da kunde vi glade nedlægge vor stav, thi da var fjenden endnu engang slagen af marken med kjærligheds våben. og nu dette våben, det sidder aldrig bedre nogensteds end i de gamles egne hænder, hvad der da såres skal ikke sige det var personlig fjendskab som førde sværdet, hvad som vækkes, størkes og opmuntres, skal blive dobbelt stærk og glad og vågen ved at føle at hjelpen kom fra de gamle dage, føle sig dobbelt vis derpå at sandheds kraft omfatter alle tider, og at hvad som, trods alle tidens og slægtens omskiftelser, beholder kraft til liflig at røre og størke, det er af sandhed.
see, derfor arbeider jeg med lyst og glæde på en oversættelse af saxos og snorros kostelige krøniker om fædrenelandet, derfor er det mit inderlige ønske at disse kunde således udkomme at de vare den fattige lige så lette som den rige at erholde, at disse bøger ei skulle komme i boghandleres hånd, og derved blive tabte for dem der elske og behøve dem mest, menig mand, hvis vilkår blive hver dag trangere. men sølv og guld, det haver jeg ikke, og skjøndt det mangengang under sådanne tanker tykkes mig ønskeligt, så er det dog selv i dette stykke godt at være fattig, thi var jeg riig, vilde jeg såre fristes til at undgåe alle omsvøb og bekoste de bøger alene, og det var ikke ret, thi de bøger ere med deres hele frændebalk et fælleds arvegods, og hver mand har  samme ret som jeg til efter sine vilkår at tage deel i den kjærligheds gjerning, hvorved arvegodset skjænkes og skiftes til folket, og har de gamle ei så mange venner end i nørreland, at de kan villig og sømmelig udstyres på denne måde til vandring på slette og fjeld, da har det slet ingen hast, da er der vist også kun få, som vilde byde de gamle ret inderlig, ærlig velkommen, og til at sidde på snyltegjæsttærskel eller bænkes i krogen hos møl og hos muus, dertil er de gamle for gode, de skal i det ringeste ingenlunde lære nutids mål og klæde sig op for at favnes så ilde; lad dem kun så endnu en stund samle støv i de lange gammeldags skjød, til man lærer at kysse dem støvet af mund og finder ei meer sit gyldenstykke for godt til at skaffe dem klæder af nye.
på anden dansk, jeg vil, med guds hjelp, fortfare at oversætte de to gamle krøniker, flid uspart, og jeg vil, såfremt det er mig på nogen måde mueligt, gjøre det for hvad man kalder intet, og nu spørger jeg danske og norske, norske og danske mænd, een for begge og begge for een, om de har så meget hjerte i livet, at de, hvis de finde den forrige oversættelse forbedret, som den ved tidens fremskridt bør være, i min, om de da, hver efter sin lejlighed vil give noget, for at de krøniker kan snart og sømmelig udkomme, og sælges så at sige for intet, ja jeg må jo lægge til, for at, om der ei er andet  råd, jeg kan gjøre et måltid på de gamle karles kappe mens jeg stræber at lære dem det ny tungeslag, thi dansk lærer jeg af dem.
men, vil måskee nogen sige, hvorfor beder du ikke nordmænd bekoste snorro og danske saxo alene, da turde man låne dig mere villigt øre? ja upåtvivlelig, er mit svar, men just derfor gjør jeg det ikke, kan og måe ikke gjøre det. hver dag overbevises jeg mere om, at dansk og norsk, hvordan det så gåer, er og bliver i ånden et ægteskab, sålænge der er noget ægte deri, det have mange, selv af de bedre, nuomtide glemt, og derom skal de erindres, og kan vel ei mindes bedre derom end ved snorro og saxo, der så åbenbar ere i alle måder hinandens fylde, og er der ikke såmegen ihukommelse af frændskab tilbage i landene, at man vil erkjende og elske fælledskabet der, hvor det er unægteligt, i historien, nu, så kan jeg ligesågodt bukke min ryg for et par mæcener som for et par folk, hvis jeg sætter nogen priis på den ære at see min oversættelse trykt og måskee rost og måskee læst og lagt på hylden til den rådner med hjerterne, de saftløse, trøskede hjerter.
men, det har vel dog, med guds hjelp, ingen nød. for dannemark svarer jeg, at hvem som har lyst til at hjelpe saxo på fode, forarges vist ikke derover at snorro følges med, sålidt som jeg kjedes ved at følge ham på vei, ja jeg vil sige mere, ligesom  jeg var mere end halv færdig med den egenlige snorro, før saxo faldt mig ind for alvor og lagde mig så at sige en af de danskes gamle runestene, som vi omtalte før, på hjerte, således er jeg vis på det skulde ej koste mig stort at fåe snorro udgivet uden norges hjelp, men kanskee mere at fåe saxo frem, når jeg, at sige, ikke først veltede ret den omtalte steen fra mit på danmarks hjerte, thi da havde det vel ingen fare.
men nu norge! ja, hvad skal jeg sige, jeg har jo alt længe mærket, og sagt jeg mærkede, at 
    agdes øre bøiede sig lidt storagtig fra vendils tunge, og det var i de sidste dage endda ikke så lidt, og gerhard schønning var ikke den eneste nordmand som pegede fingre ad saxo, hvis sagn dog syntes ham ret gode at stoppe huller med i landfedgatal, når de kun lod sig flytte over havet, og fik sig granestylter for fuglevinger og brum for sang; jeg veed det meget vel, at man i norge beloe saxo, mens man i dannemark ophøiede snorro, jeg veed det alt og meget mere, som jeg nødig gad hørt, jeg veed det godt at de kiære nordmænd er et hårdt folk, og bære både hierte og næse en god deel høiere end vi, og end det er tilbørligt, men jeg veed også at ere nordmænd, at sige de jeg kalder ægte nordmænd, end tit ei gode just at fåe i tale, så er det og kun derom det giælder meest med dem, thi fåer man dem i tale, da  er det og folk med hvem man kan tale sig til rette, og bøie de sig kun til at høre, da lade de og hjertet synke, og da finder sandheds røst det på sit rette sted. nu, var det min hensigt at lokke penge fra de nordmænd til saxo eller mig, da var det slet ikke svart, men da talde jeg ei heller, som jeg taler her, men efterdi nu det er ikke sagen, men sagen er at føle dem på hjertet, see derfor taler jeg så frit, det er ei tiggerbørn og ei skiftinger, det er ei vandsnak eller barnepjat, ei krap eller tangsalt hvis sag jeg taler her, men det er fædrenes kongelige sendebud, det er saxo og snorro, der ståe med favnen fuld af fortids guld, af herlige klenodier som de vil skiænke, når kun dørene oplades, det er disse adelsmænd, som trænge ei til nogen, som når de ei af kiærlighed til en vanartet slægt lod sig bevæge til en aftenvandring over den vindåbne mark og de iisklædte fjelde, kunde anderledes hvile sig på deres laurbær end vor tids priste veteraner og kiæmper, der mod dem ere grønskollinger og dværge, der først måe med dem giennemleve et halvt årtusinde, styrke, undervise og glæde millioner, før de nåe deres skuldre; det er sådanne svende hvis ærende jeg røgter, i hvis navn jeg taler, og slet måtte jeg kiende mine folk, om jeg vilde tigge dem huslye med sledske ord, ståe krum med hat i hånd for at fange den usle skilling, der dog vel ei kan fare bedre end med sådanne riddersmænd, for hvem hver en ædling bøier hovedet, når  han fåer syn på frodes guldring, og på hellig olavs hvide skjold.
og nu, farvel for dennesinde, danske, norske mænd! eders svar på denne tale venter jeg med længsel mellem frygt og håb, men rolig dog, fordi jeg har et bedre håb, som aldrig svigter. eders svar, thi svar måe i give, tavshed var et himmelråbende svar, eders svar, siger jeg, bestemmer foruden det som mere er, hvad og hvordan jeg herefter skal tale til eder, hvem af eder jeg tør tiltale venligst, thi den som på et sådant spørgsmål i sådanne ord svarer mildest, er visselig min nærmeste frænde.
tykkes eder nu at jeg skreeg for høit, eller huggede for hardt, nu så lukker dog ei derfor gamle venner eders øre! de kan dog ei derfor, nu da de måe låne sig en tunge, om den de langt om længe fik er lidt uartig, og i kan troe at i en så vanartet tid er det just ei så nemt at føre eller finde tunger som ere ærlige og rørige og derhos altid hvad man kalder artige og fine. og når i, som jeg håber dog, forlystes ved de gamle svendes tale, tilgiver mig da min uartighed for deres skyld, og husker så at det var netop kun for deres skyld jeg talde, at det var kun til deres lunkne og glemsomme venner jeg talde et par hårde ord, thi hvem der har dem rigtig kjær, han taler med dem selv, og det forarger ham slet ikke hvad jeg siger så ved siden til de andre. vil i følge dette råd, da tænker jeg i lukke vel  den lille bog med den bemærkning at der i grunden ei er såre meget at tilgive mig i dette stykke.
de sagn de gamle har i dag at føre er ikke just de muntreste, men i kan sagtens tænke de gubber blev ei muntre ved det selskab de har for det meste havt nu i den sidste tid, de vilde endelig fortælle hver sit sørgespil, og man bør føie slige gamle folk i alt hvad muligt er, ei blot fordi man ellers støder dem der fik kun alt for mange stød i verden, men og fordi de er en god dag ældre og en god deel klogere end vi. lytter kun til sørgetalen og i skal da fornemme, hvis i ikke veed det alt, at der er dog en veemod til som kun en dåre kunde bytte bort for al verdens fryd og glæde. seer så til at i kan muntre gubberne, og jeg tør love for de muntres, når i lytte stille, venlig til sagnene fra deres unge dage, og bede dem så kjønt fortælle meer, og ikke vredes over at i så længe har forsømt at lade øret til, hvor der stod sagamænd tilrede, som havde slige vakre sagn at føre! ifald i tjene eder selv i dette, da vil jeg sagtelig tilføie at jeg er dermed også tjent, thi jeg tør vædde på at blive i først gode venner med disse gamle dannemænd, da vil de tale så min sag, at i betænke eder før i dømme mig så reent fra sands og kjærlighed. see, det er egennytten, som i vel kan tænke jeg har min deel af såvelsom i, og jeg vil skrifte ærlig, for, om det er muligt, ikke at beskyldes for den egennytte som er tidens orm, og  min dødelige fjende, som i blot kan deraf vide, at jeg beder eder gjemme så på fædres ihukommelse og kjærlighed, som det er åbenbart den orm har ret sin glæde og sin næring af at gnave og fortære.
hvad jeg nu ved denne leilighed har om min oversættelse at sige, er kun såre lidet, men bør dog ei forties. ikke engang mine egne ønsker har jeg nær opfyldt, altså vel mindre andres, men deres billige fordringer, som kiende arbeidets vilkår, håber jeg at have tilfredsstillet. det er ikke her sagen at levere en sådan ordret oversættelse, som for historikeren kunde tjene i grundskriftets sted, et arbeide, som om det også var mueligt, dog ei vilde være umagen værd, da ingen bør vove sig til at være nordisk historieskriver, uden selv at forståe såvel islandsk som latin. her er det hovedsagen at levere de gamle skrifter i deres eiendommelige ånd, i et let, fatteligt og trohjertigt sprog, jo nærmere man kan holde sig til grundskriftets ord, vendinger og talemåder des bedre; thi des troere og fuldstændigere et billede leverer man, men i nødsfald skal man lade fare hvad der ei er vigtigt og ei lader sig forene med de ypperste fordringer. således tænkde anders sørensen og peder klausen, og uden den tænkemåde havde folket måttet undvære al det gavn og den glæde, disse ædlingers bøger have skiænket, således tænker også jeg, ellers måtte jeg lade arbeidet fare, og jeg lader mig hverken standse eller nedslåe, men glæder mig  meget mere ved den vished, at ligesom jeg seer mig i stand til, uden opoffring af det vigtigste, at komme grundskrifterne nærmere end mine forgiængere; således vil, med guds hjelp, efter nogen tids forløb, en anden kunne giøre også i denne henseende mere end jeg. lever derimod nu i norden nogen, som kan og vil giøre det bedre, da aftræder jeg ham villig arbeidet, men gives der ingen sådan, da kan jeg med billighed forlange, skiøndt ei med rimelighed vente, af de boglærde, at de uden at fordre den fuldkommenhed af mit arbeide, jeg ei kan give og er såre langt fra at tillægge det, optage det mildelig, som et lidet afdrag på min store gield, til det inderlig elskede, velsignede fædreneland.
hvad jeg især kan vente af somme udlagt til det værste, er vel den måde, hvorpå jeg har behandlet og  oversat versene, såvel de islandske som latinske, thi med dem har jeg ikke taget mig så liden frihed; men uagtet jeg måskee ikke kan overbevise alle dem jeg ønskede om mine grundes vægt, er jeg dog slet ikke bange, thi jeg er mig modent overlæg bevidst, og jeg har med min gode villie hverken gjort versene eller læserne nogen skade.
ikkun for at ingen skal med føie troe, at jeg er gået videre i friheden end sandt er, og heller ingen sige, at jeg vil dølge hvad jeg har gjort, kun derfor vil jeg så klart og bestemt som jeg i korthed kan,  angive den rette sammenhæng, og da lade hver dømme, som han har forstand og villie til.
stor, ja engang for stor, ærbødighed har jeg stedse havt for alle mindesmærker fra hedenold, og at forbytte eller forvanske dem kan da vist ikke være i min ånd, ikke heller skal den kyndige lettelig finde noget træk i indholden af de oversatte riim, som ei findes i de gamle; men hvad derimod formen angåer, har jeg brugt al den frihed jeg ansåe nødvendig, for efter evne at giøre dem til ligeså virkelige nydanske, som de sees eller kiendes at have været gammeldanske digte. jeg mener nemlig det er klart, at så megen vigtighed den gamle versebygning, ja tildeels alle vendinger og udtryk have for historikeren, så skal dog oversætteren især af versene i en folkekrønike, see langt mere på, at de, uden at tabe deres ånd og indhold, beholde livlighed og velklang, om han end derfor tit måe bruge andre ord og vendinger, giøre dem snart kortere og snart længere end dem han har for sig. dette er især nødvendigt hos snorro og saxo; hos snorro, fordi de fleste vers han, meest som historisk hjemmel, har anført, ei have andet poetisk værd, end enkelte billedudtryk og vittige vendinger, som ligefrem oversatte, vilde tit enten ganske tabe sig eller dog gåe forlorne for de fleste læsere; hos saxo, fordi han synlig har snart forlænget, snart forkortet, og næsten altid udsmykket de gamle vers, deels for at fåe dem knebne i et romersk verse mål, og deels for at giøre dem, efter hans tanker mere poetiske. kan eller vil nu en oversætter ei gåe omtrent den vei jeg har valgt, da måe han enten, som peder klausen, udelade versene, eller som anders vedel, give deres indhold i prosa, eller, som snorros folioudgave, levere noget, få kun forståe og ingen gider læst. i den første deel af snorro, ligetil olav tryggesens død, anvendte jeg megen tid og flid på at oversætte de mærkeligste vers næsten ordret med riimstaven, men, selv hvor det lykkedes bedst, såe jeg dog at de fleste læsere, og versene selv vare kun slet tjente dermed, jeg tog derfor skeen i en anden hånd, og, uden på nogen måde at ville nægte, hvad jeg selv ønsker og håber, at det kan lykkes en anden bedre at forene klarhed, liv, velklang og nøiagtighed, tør jeg sige, at jeg ingen flid har sparet, men prøvet alt og valgt efter bedste skiøn, lad så dadlerne giøre det bedreat der alt imellem findes ord i de snorroske vers som jeg ikke forståer og derfor måe enten overspringe eller give efter giætning, vil jeg ikke heller fortie, og skylden er ikke min; men deels de gamle skjaldes, der ikke bedre har betænkt vor leilighed, deels deres der ei have udgivet den gamle olavii arbeide, hvis det ellers, som man af snorros folio-udgave dog ikke skal slutte, er synderlig bevendt.! de velvillige læsere håber jeg derimod at fornøie især ved synet af de gamle danske vers, som jeg vel ei har kunnet  give hvad de af fylde tabde under saxos hånd, men som jeg dog med hjertensfryd har udløst af det latinske snørliv og krumlæg, så de igien kan trække veiret frit i fædrelandets luft, og rette benene i gode, gamle, danske, magelige riim. og, gud skee lov! sådanne ærlige, velvillige dannemænd, der ei kløve hår, men tage til takke med hvad en ærlig mand giver så godt han det har, dem, og ei de selvgjorte lærde og kloge med sværtekrukken og roestrompeten, ønsker jeg at tækkes. lad dem kritikakle og mønstre og rynke næse, det er hvad de kan, så lad hver giøre sit! i guds navn giør jeg mit, og på hans velsignelse stoler jeg ene.
at der alt imellem findes ord i de snorroske vers som jeg ikke forståer og derfor måe enten overspringe eller give efter giætning, vil jeg ikke heller fortie, og skylden er ikke min; men deels de gamle skjaldes, der ikke bedre har betænkt vor leilighed, deels deres der ei have udgivet den gamle olavii arbeide, hvis det ellers, som man af snorros folio-udgave dog ikke skal slutte, er synderlig bevendt.
kjøbenhavn den 20de august 1815.
n.f.s. grundtvig.
om våren mens kong olav tøvede i sverrig, havde han sine speidere inde i norge, og de kom alle hjem med den beskeed, at det var en farlig sag at færdes der, og rådte ham med een mund fra at drage ind i landet; men han blev dog ikke desmindre ved sit forsæt, at hjemsøge norge, og spurgde kong ønund, hvad regning han kunde giøre på hans hjelp til at indtage sit odelsrige? dertil svarede kong ønund, at svenskerne var ikke meget for at nappes med de norske, thi, sagde han, vi veed det alt for godt, at det er hårde halse og dygtige karle, så det lands folk er ikke godt på strid at giæste; see, derfor skal jeg nu med eet ord sige dig hvad jeg vil giøre, jeg vil flye dig  firehundrede mand, karle udaf vælten, de raskeste svende jeg har i min gård, med hjelm og med brynie, og så desforuden giver jeg dig lov til at hverve i mit ganske land så mange som du kan, og som har lyst til at giøre dig selskab. dette tilbud tog kong olav imod, og lavede sig derpå til reisen; men sin dronning astrid og sin dåtter ulfhild vilde han lade blive i sverrig.
der nu kong olav var reisefærdig, gav han sig på vei med de fire hundrede mand som den svenske konge lod ham fåe, og drog afsted med svenske veivisere op igjennem landet til skovene. han kom da således til jarnberaland eller dalekarlien, og der stødte det mandskab til ham, der, som sagt, var uddraget af norge for at mødes med ham, og her fandt han da både sin broder harald og mange andre gamle venner, så det var et glædeligt møde tilgavns, og nu havde kongen i alt tolv hundrede mand. fleer fik han snart, og det fra en mand, heed dag, som skal have været en søn af den  ring, olav havde gjort landflygtig, og man siger at ring var en søn af dag ringsen og en sønnesøn af harald hårfager, så dag var i slægt med kong olav. ring og hans søn havde sat sig ned i sverrig og fået lehn i landet; og der nu kong olav var om foråret  kommet fra østerleden der til lands, havde han skikket bud til dag, om han vilde gjøre ham følgeskab til norge med al den magt han kunde udrede, på de vilkår, at dersom de fik overhånd i landet, da skulde dag vorde ligeså mægtig der, som hans fædre for ham. dag var ingen dybsindig mand, ham var det første indfald det bedste, og hans hjerte låe på hans tunge; men han var rask i færd og bold i kamp; derfor klang kongens ord godt i hans øre, og hjemvee betog ham, så han fornam stor hjertens attråe efter norge og odelsriget som hans fædre havde fordum styret, han svarede da brat som kongen bad, sankede folk, og stødte med så omtrent tolvhundrede mand til kong olav. end ydermere lod kongen giøre vitterligt i hver en bøigd, hvor han kom frem, at hvem der havde lyst til bytte og til at arve kongens fjender, skulde kun komme og gjøre ham følgeskab; og på den måde fik han en stor hob løse folk og røvere imellem. imidlertid fortsatte han sin reise giennem skovbøigden, alt imellem over ødeland, og de måtte bære eller slæbe færger med sig, for de mange vandes skyld som var i veien. således kom han da til jemteland, og så fort videre ad kjølen til, og mangt et sted hvor han slog sin leir, har derved siden fået  navn af olavsbølle. al den stund han nu drog op igjennem bøigderne hvor ingen fare var på færde, adspredtes folket vidt og bredt, men når hæren skiftedes på flere veie, da fulgdes nordmændene med kongen ad den ene vei, dag var for sig selv med sine folk, og svenskerne for sig i den tredie flok.
ved denne leilighed fortæller man om to karle, ved navn gauka-thore og afar-faste, de var brødre de samme, større og stærkere end folk er fleest, og fattedes hverken for mod eller dristighed, men det var de argeste røvere og stiemænd der kunde være til, og som de var herrer, så fulgde dem svende, tredive karle i flok. de hørte nu også tale om den hær som drog igjennem landet, og snakkede om imellem sig selv, at det kunde være et godt indfald nu at drage til kongen, og følge ham hjem i sit land, og forsøge sig engang i et ordentligt feldtslag, thi de havde aldrig været med hvor man sloges på krigsmaneer, og vare nysgierrige efter at see kongens slagorden. det indfald huede deres følgesvende, og de droge da samtlig afsted for at finde kong olav. da de nu kom derhen, stædtes brødrene for kongen med samt deres følge i fuldeste rustning, og hilsde på ham. han spurgde, hvem de var, og så  sagde de hvad de heed, og at de havde hjemme der i landet, tilmed sagde de og deres ærinde, at de vilde gjerne følges med kongen. kongen svarede, seer jeg ret, da er i karle for jer hat, og sådanne folk, sagde han, er mig altid velkomne, men, sagde han så, i er dog vel christne folk? nei, sagde gauka-thore, jeg er hverken christen eller hedning, jeg, og vi kamerader har ingen anden troe end den, at vi troer på os selv, og så på vor styrke og gode lykke, og det slåer vi os ret godt igiennem med. da er det stor skade, svarede kongen, at så duelige krigsmænd ikke troe på christ, deres skabermand. men konge! sagde thore, har du da i hele dit selskab en eneste christen mand, der er groet bedre af skarnet end vi brødre? lad i jer nu døbe, sagde kongen, og annammer den sande troe! så måe i følges med, og jeg skal give eder hæder og ære; men vil i ikke det, så gåe i kun tilbage til eders gamle håndtering! afar-faste svarede, at han vilde ingen christen være, og dermed gik de; men gauka-thore sagde: det er dog en stor skam og spot den konge gjør os, at han vil jage os fra hæren, det timedes mig dog aldrig før, at jeg ikke måtte gåe i lag med andre folk, hvor jeg så kom, og gåe bort med den beskeed, det gjør jeg ingenlunde. så slog  de sig i selskab med de andre fribyttere

markamenn. det kunde synes tvivlsomt om ordet her betyder røvere eller indbyggere af de såkaldte 
    markir
 nordvest i sverrig; men da det unægtelig har den første betydning, kapitel 230, bliver vel det valgte ord det bedste. at ellers ordet 
markamenn
 og det måskee i begge sine betydninger turde have nogen sammenhæng med 
markomanner,
 hører til hvad man kalder mine historiske grillenfængerier, hvormed jeg naturligviis ikke vil brodere menigmands snorro, men jeg siger det kun her for at glæde vedkommende, ligesom det forrige, for at spørge om et godt råd i tide. og fulgde hæren, som nu drog vester på ad kiølen til.
markamenn. det kunde synes tvivlsomt om ordet her betyder røvere eller indbyggere af de såkaldte 
    markir
 nordvest i sverrig; men da det unægtelig har den første betydning, kapitel 230, bliver vel det valgte ord det bedste. at ellers ordet 
markamenn
 og det måskee i begge sine betydninger turde have nogen sammenhæng med 
markomanner,
 hører til hvad man kalder mine historiske grillenfængerier, hvormed jeg naturligviis ikke vil brodere menigmands snorro, men jeg siger det kun her for at glæde vedkommende, ligesom det forrige, for at spørge om et godt råd i tide.
der nu kong olav drog over kiølen og kom på vesteråsene, så landet låe derunder vidt udbredt for hans øine, da reed han i sine egne betragninger og stirrede ud over landet, medens hæren foer som den kunde, nogle for og nogle bag efter kongen, men alle et godt stykke borte. kongen var stille, og reed til langt op ad dagen uden hartad at see til en side, han talde til ingen og ingen til ham. endelig reed bispen hen og talde til ham, og spurgde hvad han grublede på og hvi  han var så tavs; thi kongen pleiede ellers på reisen at være munter og snaksom med sine folk, så det var en glæde at være ham nær. da svarde kongen med stor alvorlighed, jeg har nu en stund havt et forunderligt syn; thi ret som jeg reed og såe ned af fjeldet ud over norge, faldt jeg i tanker om al den glæde jeg havde havt i det land så mangen god dag, og så kom det mig for som om jeg såe ud over hele trøndelagen, og dernæst over alt norges land, og jo længere synet stod mig for øie, des videre såe jeg, så at tilsidst låe den hele vide verden med land og med vand åbenlys for mig, jeg kunde riveligman skienke mig ordet, det er en sjælandsfar som jeg er selv, og bruges kun i denne ene betydning, beslægtet med det islandske 
riufa, at adskille, 
vedrid er rofid,
 veiret har klaret sig, skyerne skilt sig ad. kiende alle de stæder igien hvor jeg havde været, såvel som dem man havde fortalt mig om, men den hele vide verden med alle de bøigder og ørkner som jeg havde aldrig vidst noget af at sige, var mig dog ligeså velbekiendt som det andet. da sagde bispen, at det var et helligt og såre mærkværdigt syn.
man skienke mig ordet, det er en sjælandsfar som jeg er selv, og bruges kun i denne ene betydning, beslægtet med det islandske 
riufa, at adskille, 
vedrid er rofid,
 veiret har klaret sig, skyerne skilt sig ad.
som nu hæren drog ned af fjeldet, låe der en gård på deres vei som heed sule, og var den øverste gård i værdalen. veien til gården gik igiennem en kornmark, og kongen formanede sine folk til at fare varligen, så de ingen skade gjorde bondens korn, det gik da også godt sålænge kongen var i nærværelsen; men de flokke som kom bagefter, brød sig om ingen ting, og trampede hele marken således til, at kornet låe langs hen ad jordenhos peder klausen ståer: da komme de svenske og trådte kornet ned i jorden. om han har havt en anden læsemåde eller kun et horn i siden på det slags folk, skal jeg lade være usagt.. bonden som der boede, heed thorgeir flek, og havde to karlvoxne sønner, og han tog godt både imod kongen og hans folk, og sagde, at alt hvad han havde var til tjeneste. kongen takkede ham, og spurgde hvordan det stod til i landet, og om der var gjort nogen opstand imod ham. thorgeir fortalte da at der var en stor hob folk sanket i trøndelagen med mange herser og lehnsmænd, både sønder fra landet og nør fra halogaland, men, sagde han, om de har i sinde at gåe imod  eder med den hær eller de har noget andet for, det veed ikke jeg. siden klagede han sin skade for kongen og sagde ham hans folks uskikkelighed, at de havde trådt og trampet alt hans korn omkuld. kongen svarede, at det var ilde man havde gjort ham den fortred; og siden reed kongen selv ud på marken, og såe at alt kornet var ganske rigtig trådt ned i jorden; men så reed han ageren rundt og sagde, jeg har den troe, bonde! at vor herre opretter dig din skade, og inden ugen er omme, kommer ageren sig nok. det var heller ingen løgn hvad kongen sagde, der blev det deiligste korn af verden. i den gård låe da kongen om natten, og om morgenen da han vilde bryde op, bad han thorgeir bonde følge med sig. thorgeir tilbød også kongen begge sine sønner, men han sagde nei, dem vilde han ikke have med, knøsene derimod vilde med, og det hjalp ikke alt hvad kongen bad dem blive; så vilde hans hirdmænd bundet dem, men da kongen såe det, sagde han: nei, lad nu fare dem, de kommer så dog vel hjem igjen, og det gik rigtig med de knøse, som kongen spåede.
hos peder klausen ståer: da komme de svenske og trådte kornet ned i jorden. om han har havt en anden læsemåde eller kun et horn i siden på det slags folk, skal jeg lade være usagt.
herfra gik kongen med hæren til stav, da han kom til stavsmyre gjorde han holdt, og der fik han vis beskeed om at bønderne fore med  avindskjold imod ham, så at et slag måtte være nær forhånden. da mønstrede kongen sin hær, og ved mandtallet befandtes at der var over tredive hundrede mand, men deriblandt ni hundrede hedninger. der det kom for kongen, bad han dem lade sig døbe, og sagde, at han vilde ingen hedninger have med sig i slaget, til hærens mangfoldighed, sagde han, skal ingen slåe lid, men på gud skal vi stole, thi hans kraft og miskundhed råder for seieren, og jeg vil ikke blande mine mænd med hedenske folk. der nu hedningerne det hørte, da berådde de sig derpå med hinanden, og enden blev at fire hundrede mand lod sig døbe, men fem hundrede forsmåede christendommen og vendte tilbage til deres sted. da treen de brødre gauka-thore og afar-faste frem med deres følge, og tilbød kongen deres tjeneste endnu engang. kongen spurgde om de da nu havde ladet sig døbe? og da gauka-thore svarede nei dertil, sagde han igjen at de skulde annamme dåb og christendom, eller i andet fald gåe deres egen gang. de gik da og taldes ved om hvad råd de helst skulde gribe til. da sagde afar-faste, hvad mig angåer, da måe jeg sige, hjem gåer jeg ingenlunde, og med i slaget vil jeg, men på hvis side det derimod skal være, det  synes mig kommer ud på eet; nei, sagde gauka-thore, skal jeg med i slaget da vil jeg være på kongens side, thi han trænger hårdest til folk; og skal jeg troe på en gud, kan jeg jo ligeså godt troe på hviden christ som på en anden, derfor skal det være mit råd, at vi lade os døbe, siden det er kongen såmeget om at gjøre, og gåe så med ham i slaget. derom bleve de da alle enige, gik til kongen, og sagde, at nu vilde de lade sig døbe, og der det var gjort, beskikkede kongen dem iblandt sine hofsinder, og sagde, at de skulde være under hans eget banner i slaget.
derpå holdt kongen en tale til folket, og sagde: vi har nu her tilstæde en krigshær både stor og strag, og nu vil jeg gjøre alle vitterligt, hvad orden og skik jeg vil have blandt folket. midt i hæren lader jeg mit eget kongebanner vaie, og dertil skal høre først mine hirdmænd og gjæstesvende, dernæst det folk som kom til os fra opland, og endelig de som have mødt os her i trøndelagen. på den høire hånd af mit banner, skal dag ringsen lade sit banner reise, og have hos sig alt det mandskab han bragde os til undsætning; men på den venstre hånd skal den svenske konges hjelpetropper ståe med deres banner, og have hos sig alt det folk der strømmede til os i  sverrig. fremdeles er det min villie, at hæren skiftes i visse selskaber, så frænder og kyndinger blive sammen, thi de skal ei så lettelig svigte eller tage feil af hinanden. så skal og hver mand gjøre et kiende på hjelm og skjold, og skrive deri med bleghvidt det hellige korsens tegn, så vi have eens skjoldemærke; og når vi gåe i slag, da skal vi og have eens mundheld, og det skal være: fram, fram, christmænd! korsmænd! konningemænd!
for resten, da eftersom vi har mindst mandskab, komme vi til at fylke tyndt; thi omringe os måe fjenden ingenlunde. deler jer nu selv af i selskaber, og hvert selskab skal have sit visse rum i fylkingen, så hver kan vide sit stade, og han måe da selv passe vel på, hvor langt han skal være fra det banner han hører til; ingen måe vige fra sin fylking eller lægge sin rustning nat eller dag, førend vi veed til hvilken side det skal blive med os og bondehæren. der nu kongen havde udtalt blev krigshæren flux skiftet og skikket i orden, alt efter hans ord og villie.
imidlertid kom de mænd tilbage, som kongen havde udskikket i herredet for at opdrive krigs folk, og de kom med den beskeed, at såvidt som de havde faret, var bøigden mest øde for våbenført mandskab, thi alting var strømmet til bondehæren, og hvor de imellem fandt folk, fik de dog kun en dårlig trøst, thi svaret var for det meste, at de sad netop hjemme fordi de vilde ingen af parterne hjelpe, de vilde ikke slåes med kongen, men ikke heller med deres egne frænder. der nu kongen såe, at det var ubetydeligt hvad hjelp han fik på den måde, da sammenkaldte han sit folks høvedsmænd til husthing, og spurgde dem til råds om, hvordan man nu bedst skulde stile sin sag. find arnesen tog ordet, og svarede kongen således: jeg veed nok, sagde han, hvordan vi skulde bære os ad, når jeg måtte råde, vi skulde kun fare frem med hærgeskjold fra bøigd til bøigd, plyndre for fode, rub og stub, og brænde hvert huus så omhyggelig af, at der blev hverken stikke eller stage igjen. det var løn som forskyldt til de landsforrædere, og jeg skulde mene at mangen een fik lidt hjemvee, når han såe røg og lys lue over sin gård, og kunde ikke vide så lige, hvordan det gik med kone og børn, eller gamle forældre og andre frænder. og er der kun så først nogen, siger han, som råder til hjemlov, da tænker jeg der gåer snart hul på  fylkingen; thi nybagt råd er bondeganningjeg veed ikke om ordet ganning, som betyder, hvad man finder stor behag i, bruges uden i jylland; men jeg veed ei heller noget andet passende udtryk, og bruger derfor ordet frit på et sted, hvor det forståes af sammenhængen. ventelig kommer det af gane, og svarer da ret til romerens palato arridet.. denne finds tale blev såre vel optaget af de andre; thi der var mange som huede godt at der blev noget at fiske, og alle var de enige om, både at det var godt nok til bønderne, og at det udentvivl vilde gåe som find sagde, at bondehæren splittedes ad. thormod kulsvier-skjald gjorde også flux følgende riim:
jeg veed ikke om ordet ganning, som betyder, hvad man finder stor behag i, bruges uden i jylland; men jeg veed ei heller noget andet passende udtryk, og bruger derfor ordet frit på et sted, hvor det forståes af sammenhængen. ventelig kommer det af gane, og svarer da ret til romerens palato arridet.
fram vi gåe med stål og bue,
freidig vi om kongen værge,
over tag den røde luelne
lyse skal som bavn på bjerge.
brænde hid, og bål i flamme!
thrønderne skal vorde tamme,
og for brynde fange svale,
svale kul for bur og sale.
men der kong olav mærkede folkets hastighed, da slog han til lyd, tog ordet og sagde: visselig have bønderne ei bedre fortjent, end at  det skulde gåe efter eders villie; i veed også jeg har gjort så meget før, både brændt dem huus over hoved, og tugtet dem på andre måder strængelig; men det gjorde jeg dengang, fordi de vare faldne fra troen og toge hedenskabet op igjen og vilde ei lyde mine ord, med at lade afgudsdyrkelsen fare. dengang var det altså guds sag vi havde at forfægte, men den herresvig de have nu begået, er ingenlunde dermed at ligne, thi det er kun mig de have sveget. vist nok skikker også dette sig kun slet for mænd med ære i livet; men ikke desmindre måe jeg finde det sømmeligt at fare lidt læmpeligere med dem nu, da de kun have forbrudt sig mod mig, end før da de vilde stimes med gud. det er da min villie, at i fare fredelig frem og intet hærværk øve; thi jeg vil først tales ved med bønderne, og kunde vi komme til forlig, da såe jeg det helst; men vil de endelig slåes, da skeer jo eet af to, enten falde vi i slaget, og da er det klogest ei at fare heden med rov, eller vi seire, og da ere vi de mænds arvinger som stride imod os; thi hvad enten de så falde eller flye, have de al deres odel og eie forbrudt. see, da er det godt at gåe ind til pæne huse og til fuld besætning, da ingen derimod har nytte af hvad ilden nyder, og der er ingen velsignelse ved rov,  det meste gåer til spilde. nu vil vi brede os i bøigden, hver håndfast karl vi finde, tage vi med os, og folket skal have lov til at tage slagtenød og anden kost til nødtørft, men de måe ellers ingen skade gjøre, dog har jeg intet der imod, at man slåer bondespeiderne ihjel, når man kan træffe dem. dag med sin trop skal gåe norden om igjennem dalen, mens jeg følger landeveien, men i aften skal vi mødes og have natteleie sammen.
derpå brød kongen op og drog ind ad dalen til, den ganske dag. om aftenen samledes hæren og låe om natten i skjoldelye under åben himmel, men så snart det blev dag, stod kongen op og drog videre med folket gjennem dalen. på denne dagreise strømmede der bønder til kongen i hobetal, de fleste af dem stødte og til hans fylking, og de sagde alle med een mund, at herserne havde sanket en urimelig hob folk, og agtede at slåes med kongen. da tog kongen sølv op, mange mark på slump, og gav en bonde dem til troer hænde, med de ord: gjem du den skilling, bonde, og skift den så ud til kirker og præster og almisselemmer, alt som en gave for de mænds sjæle som stride imod os, og falde i slaget! men, konge! sagde bonden, vil i da flye  mig penge desuden til sjælegave for eders egne mænd? nei, svarede kongen, disse penge giver jeg for de mænds sjæle, som ere på bøndernes side i slaget, og falde for vore våben; men selv ståe vi last og brast med alle de mænd som os følge, og falde i slaget, og deres sjæl er vel forvaret.
nu måe vi gåe lidt tilbage, og høre et par mærkelige sagn.
dengang kong olav fylkede sin hær, da beskikkede han hundrede mandi den trykte text ståer mandtallet ikke, men jeg kan dog ikke troe, at peder klausen har sat det til på beram. som skulde slåe en skjoldborg omkring ham, og være hans livvagt i slaget, og dertil valgde han de stærkeste og modigste karle i hæren. derpå kaldte kongen ad sine skjalde, lod dem gåe ind i skjoldborgen, og sagde: her skal i ståe og see selv hvad sig begiver i slaget, så har i ikke behov at gåe efter folkesnak og løse rygter, når i siden skal digte og rime derom. så gik de da derind, både thormod kulsvier, og gissur guldbryn, hofgård-rævs fosterson, og thorfind mund, og thormod sagde til gissur: tag dig iagt, min bro der, og ståe mig ikke så nær, ellers bliver der ikke rum til sighvat skjald når han kommer, thi han vil jo altid ståe for kongen, og måe da også, når kongen skal synes det er rigtigt. kongen hørte hvad han sagde, og svarede: i tør ikke ved at skose sighvat slet fordi han nu er borte, thi han har fulgt mig som en ærlig karl så mangen god gang, og nu beder han godt for os, det trænge vi også høiligen til. lad nu så være, konge! svarede thormod, at bønner er hvad du nu trænger hårdest til, men farlig tyndt vilde der dog see ud om bannerstagen, hvis alle dine hirdmænd vare nu på 
romerreise, og det var heller slet ingen løgn hvad vi ankede på, at ingen kunde komme frem for sighvat, om man også havde modent ærende til eder. siden snakkede skjaldene over med hinanden, at det kunde være artigt nok at gjøre nogle hvæsseriim til slaget som nu var for hånden. først kvad da gissur:
i den trykte text ståer mandtallet ikke, men jeg kan dog ikke troe, at peder klausen har sat det til på beram.
aldrig skal jomfrue i bure
klageriim efter mig sjunge,
men som det gjalder fra lure
lyde det skal fra min tunge:
op, op, i kjæmper så bolde!
klemmes og knager i skjolde!
    
 hildur! lad heltene vågne!
    hid komme hedin og hogne!
vi skal om kongen af norge
stande som tårne og borge.
så kom thorfind mund med sit riim:
det sortner til en regn så sval,
og uveir måe vi friste,
    den pileskye i væredal

vil over olav briste;
thi lad os vakkert værge ham,
og glæde valens måge,
de thrønder skal fåe last og skam,
    og lukkelukte øielåge.
endelig kvad thormod:
pilen nu finder sin hytte for trang,
hopper som fuglen i bure,
lyster at flyve med susen og sang,
luften og fylkingen fure,
ikke så ville vi kongehalds fugle
nu udi ørneklo-timen os skjule,
hildur vi hilse som bjørnene brumme,
der hvor de bløde måe blege forstumme,
hvor vi til thinge med olav nu fare,
sværdene stævne og skjoldene svare.
disse riim lærte folk udenad med det samme.
nu var det den nat, der kong olav, som sagt, låe med hæren under åben himmel, da  låe han længe vågen og bad til gud for sig og folket; henimod dagningen blev han lidt tung og faldt i slum, men ret der soel gik op, vågnede han igjen. kongen syntes det var hartad for tidlig at vække hæren, og spurgde hvor thormod skjald var henne? han var der i nærheden og tog derfor selv ordet, og spurgte, hvad kongen vilde ham? syng os en vise! sagde kongen. da reisde thormod sig og kvad i høien skye, så det kunde høres over hele leiren, og det var bjarkemål det gamle han istemte, som begynder således:
solen over fjeld sig svinger,
hanen slåer med sine vinger,
klart det lyser, høit det klinger;
længer ei, i kjæmper, lenter,
sol og værk på eder venter,
    vågner, vågner, hjertensvenner,
hver sin konges vakkre tjenner!
har hin hårde, hrolf behænde!
adelsmænd og vakkre svende,
som på val ei ryggen vende!
vågner op, men ei til gilde,
ei til skjemt med møer milde,
op til leeg med spyd og sværde!
hildurs leeg er nu på færde.
i samme god lag vågnede hæren, og der visen var ude, fik thormod så mangfoldige tak for sit kvad, thi de måtte alle hue den vise så godt, og tykdes det var ret et kosteligt ord i tide, og kaldte den vise en kiæmpehvæsser. kongen selv takkede ham også for det herlige moerskab, og tog og gav ham en guldring, som vog en halv mark. thormod annammede gaven med taksigelse, og sagde ydermere: god er kongen vi har nu, det er skjult for os hvormange hans dage skal være, men, konge! det er min bøn, at jeg må følge dig i liv og død! vi skal alle følges ad, svarede kongen, om ellers jeg måe råde, og skilles nogen fra mig er og skylden hans. da tør jeg dog vædde, konge, sagde thormod, at enten det så gåer op eller ned, skal jeg holde stand med eder, sålænge jeg mægter, hvad vi så end spørge fra sighvat med det guldprude sværd. derpå gav han sig til at rime:
konge mægtig, dommer hvas!
ved din fod jeg tager plads,
til det underlig kan mages,
at de andre skjalde dages;
venter du dem ikke snart?
skade, hvis de kom forsilde
til det store ravnegilde,
hvor der skives op så rart,
hvor man drikker til man hikker,
og gåer hjem hvis ei man ligger.
så drog da kong olav videre langs ad dalen med sin hær, og det end som før ad tvende veie, så dag var ikke i hans følge. kongen holdt ei stille før han kom til stiklestad, og såe det første glimt af bondehæren, som drog frem i slig en hobenes mangfoldighed, at der var en trop til hver en stie, foruden mange store flokke. dem man først fik syn på var en trop som havde været ude på speiderie, og drog nu nedad værdalen, så tæt ved kongens folk at man kunde kjende dem og see at det var rut fra viggie som reed der med tredive svende. kongen talte til sine gjæstekarle, og sagde, at de skulde fare hen og tage rut af dage, og til islænderne i besynderlighed sagde han: jeg har ladet mig sige, det skal være skik på island at husbonden giver sine karle et slagtefår til høstgilde, men nu vil jeg give jer en vædder (thi rut betyder en vædder på islandsk). alle hvem kongen talte til om den ting, var strax ved hånden; men islænderne bleve ret besynderlig gridske på det stykke  arbeide, foer afsted, og sloge rut med hele hans følgeskab.
på stiklestad gjorde da kongen holdt med hæren, og bød folket stige af og føre hestene til side, og som sagt, så gjort. derpå blev hæren fylket og bannerne opstukne, men eftersom dag var endnu ikke kommet, og fylkingen altså manglede sit høire fløi, da befoel kongen oplænderne at gåe i stedet og opstikke deres banner. nu er det vel det bedste, sagde kongen så, at min broder harald bliver ude af slaget, thi han er kun at regne for en dreng endnu. nei, svarede harald, med i slaget det vil jeg bestemt, men er jeg slig en skrælling der ei kan føre et sværd, da skal jeg sige jer et godt råd, i kan jo binde hæftet til håndledden; og det tør jeg sige, ingen skal have bedre villie end jeg til at takke bønderne for sidst. kort og godt, jeg følger troppen. harald fik også sin villie og kom med i slaget; og man har et riim, som han skal have gjort dengang, og lyder så:
skjoldene i sværde-støi
farve vi så gramme,
trods om jeg på høire fløi
stande skal til skamme!

     det dog noget trøste kan
    åsta i sin enkestand,
unger-skjalden ei er bange
for i kjæmpelag at gange,
hvor til drab de blanke sværde,
ride rap på hjelm og hærde.
der nu kong olav havde fylket hæren, da holdt han en tale til folket, og sagde: nu tage hver mod og mandhjerte til sig! skal vi stride, sagde han, da har vi også følgesvende både mange og fine, og lad så være, at bøndernes hær ere lidt større, det er dog lykken der råder for seieren. det vil jeg nu også gjøre eder vitterligt at aldrig skal i see mig flye af dette slag, enten vil jeg seire eller falde her i våbengnye, og det skal være min bøn til gud, at han lader mig times hvad mig er tjenligst. det skal for resten være vor trøst, at vi have gud og retten med os, og når da kampen er overstanden, da have vi enten gud at takke for seier, liv og odel, eller og vi af hans hånd annamme løn for hvad vi her forlod, og det i større mål og måde end vi kan bede og forståe. er det mig som kommer til med seier at føre ordet, da skal jeg visseligen vide at skjønne på enhvers fortjeneste og gjøre hannem godt, som han mig gjorde følgeskab i  slaget, og det er åbenbart, at vinde vi, da vorder der og nok til os at dele, både land og løsøre som vore fjender nu råde.
lad det nu være et ord, at vi gåe flux i første angreb fjenden hardt på klingen, thi der er ingen tid at spilde, og skal vi vinde seier mod en så overlegen magt, da måe det skee ved raske skridt, men derimod vil det svie til os, hvis vi arbejde os trætte, aldenstund vi har ikke således folk at skifte på som fjenden der kan stille friske folk i spidsen, mens de andre hvile sig bag skjold. kan vi derimod fra første færd ængste fortroppen så at den vender ryg, da falde de over hinanden, og da, jo fleer i flok, desværre farne. nu tav kongen og folket prisde talen og satte mod i hinanden.
om kongens rustning er at melde, at på sit hoved havde han en gylden hjelm, i den ene hånd holdt han sit hvide skjold hvori korsets hellige tegn var med guld indlagt, og i den anden det spyd som sees i christkirken end den dag i dag og ståer ved alteret. han var omgjordet med et sværd som kaldtes hneit, et farligt sværd og guldbelagt om hæftet, og han var klædt i mallebrynie efter sighvats ord i dette riim:
olav digre gik i dands,
hvor den røde sveed mon rinde,
han en herlig seierskrands
ventede forvist at vinde;
folket faldt så tykt i vang
hvor den herres brynje klang.
svenske hofmænd og, som vare
med den milde gram i skare,
ginge frem på glatte gade,
under blanken pandser-plade.
thord folesen var kong olavs mærkesmand som sighvat skjald formelder i det mindekvad, han gjorde om kong olav efter opstands-krønikenstælti eptir uppreistarv sögo
 (cap. 224). om disse ords betydning har jeg været tvivlrådig og varianten (drapo) synes mere skikket til at indvikle end løse spørgsmålet. kan nu nogen sige mig et bedre råd end det jeg har fulgt, da siger jeg tak, thi vel er tingen ikke så grumme meget bevendt, men reent brød er dog det bedste, og bør ordene således forståes at der strax efter olavs fald blev skrevet en saga om opstanden, da ere de, som kyndige veed, heel mærkelige., og hans ord ere disse:
stælti eptir uppreistarv sögo
 (cap. 224). om disse ords betydning har jeg været tvivlrådig og varianten (drapo) synes mere skikket til at indvikle end løse spørgsmålet. kan nu nogen sige mig et bedre råd end det jeg har fulgt, da siger jeg tak, thi vel er tingen ikke så grumme meget bevendt, men reent brød er dog det bedste, og bør ordene således forståes at der strax efter olavs fald blev skrevet en saga om opstanden, da ere de, som kyndige veed, heel mærkelige.
thord med olav gik på val,
fromme hjerter var i følge,
hvor han stævnede i dal
svulmede den røde bølge,
banneret på gyldenstang
høit han bar for kongens bringe,
gjorde så med kjæmpegang
fyldest for de favre ringe.
der boede på stiklestad en bonde ved navn thorgils hjalmesen, fader til gode-grim, han tilbød kongen sin tjeneste, og vilde gåe med ham i slaget. tak den som byder, svarede kongen, men jeg vil ikke, bonde, at du skal gåe med i slaget, gjør du os heller den tjeneste, at pleie dem af vore folk som blive sårede i striden, og stæd dem til jorde som falde i slaget! skulde det nu hænde sig, som let kan skee, at jeg falder selv i denne strid, da viis mit liig den sidste ære og tjeneste det trænger til, om det ei vorder dig formeent. thorgils lovede da kongen at gjøre som han bad.
det begav sig også, da kong olav var kommet til stiklestad, at der kom en mand til ham, og det var da ikke så underligt, thi der kom såmange til kongen allevegne fra, men det mærkværdige ligger deri, at det var en anderledes mand  end de andre mænd som ellers kom til ham. han var en karl så høi, at ingen af de andre kunde nåe ham længere end til hans skuldre, hans åsyn var deiligt, hans hår var favert og hans rustning prægtig, først havde han en hjelm så smuk som nogen, så ringebrynie, rødt skjold, et udstafferet sværd ved lænd, og i hånden et langt guldhæftet spyd, med et skaft så tykt, at det var alt det man kunde spænde derom. samme mand gik for kongen at ståe, hilsde ham, og spurgte om kongen vilde tage mod hans tjeneste. kongen spurgde ham da først om hans navn og slægt og hvad landsmand han var, og dertil svarede han, min slægt har jeg i jemteland og helsingeland, og mit navn er arnliot gellina, men hvad jeg helst vil fortælle, er, at det var mig der hjalp de mænd tilrette, som du forleden sendte til jemteland at kræve skat, og jeg flyede dem en sølvdisk med til et tegn på, at jeg vilde være din ven. derpå spurgde kongen arnliot, om han var christen eller ikke, og fik til svar, at hvad hans troe angik, da troede han på sin egen magt og styrke, med den troe, sagde han, har jeg slået mig ret godt igjennem hidtil dags, men nu konge! har jeg i sinde heller at troe på dig. ja, svarede kongen, vil du troe på mig, så  måe du også troe hvad jeg lærer dig, og følgelig skal du troe, at jesus christus haver skabt himmel og jord og al menneskenes slægt, og at til ham opfare alle fromme og troende mænd, når de døe. dertil svarede arnliot, jeg har nok hørt tale om hviden christ, men om hans handel og herredom er mig for resten intet vitterligt, nu vil jeg troe på dit ord alt hvad du siger mig, og lægge al min velfærd i din hånd. derpå blev arnliot døbt, kongen lærte ham selv de nødvendigste troesartikler, og skikkede ham så til stade fremmerst i fylkingen, foran hovedbanneret, hos gauka-thore og afar-faste og deres staldbrødre.
dengang nu kong olav var færdig med sin slagtorden, og bønderne imidlertid ei vare komne det mindste nærmere, da befoel kongen, at folket skulde sidde ned og hvile sig, hvorpå de da alle såvel som kongen satte sig ned i magelighed. kongen sad og lændede sig op til find arnesen, lagde sit hoved på hans knæ og faldt i søvn. han sov en stund, men der man såe bondehæren i al sin mangfoldighed komme anstigende med opstukket banner, da vakte find kongen, og sagde ham, at bønderne vare dem flux på hænderne. der nu kongen vågnede, sagde han: hvi vakte du mig, find, før jeg havde drømt ud? du havde  aldrig den drøm, svarede find, at det gjordes jo bedre behov, du vågnede op for at tage mod fjenden som rykker nu frem, eller seer du ikke bondehæren hvor den kommer hist? end ere de os dog ikke så nær, svarede kongen, at det havde jo været mig kjærere at sove. men, hvad drømde du da, konge, sagde find, siden du synes det var så stor en ulykke, at du ikke blev færdig? nu fortalte kongen da hvordan han havde drømt, at han såe en høi stige, der gik lige op til himmelen, og ad den krøb han op så høit i luften, at han kunde see ind i himmelen, og, sagde han, dengang jeg vågnede, stod jeg netop lige på det øverste trin. da synes jeg slet ikke, sagde find, at den drøm var så rar som du holder for, thi er det andet end et gjøglebillede, da mener jeg det var dit varsel.
nu måe vi atter tage fat på hvad vi før kom fra, og fortælle noget mere om den urimelige mængde folk som herserne forsamlede, såsnart de spurgte kongens vesterfærd fra garderige og hans komme ind i sverrig. dengang de nu hørde at kongen var i jæmteland og agtede sig over kjølen ind i væredal, da rykkede de ind i trøndelagen med den ganske hær, der måtte alle ståe op, både herre og træl, og gjøre dem  følgeskab på deres færd til væredal. det var nu en krigshær de havde, så stor, at i hele norge levede ikke den mand, der kunde mindes at have seet mage til hærs mangfoldighed, men for resten var det med den hær som sædvanligt med sådanne sværme, den var sat sammen af alle slags folk; thi vel var der mange landshøvdinge og en stor mængde fornemme bønder, men broderparten var dog rips-raps, trælle og landstrygere. trønderne var kjærnen af den ganske hær, og de fnøs især af hevn og had imod kongen.
dengang kong knud hin rige, som sagt, underlagde sig hele norge, og gav det i hakon jarls hånd, da overlod han ham også til hirdbisp, en vis sigurd, som var dansk af æt, og havde længe fulgdes med ham selv. den samme biskop var som fyr og flamme, og en grov karl i sin mund, han talde kong knuds sag af yderste formue, og var kong olavs arrigste fjende, derfor var han da også her i ledtog med, holdt mange taler til bønderne og fremmede ei lidet opstanden mod kong olav.
således stod denne biskop sigurd på et gadestævnedenne oversættelse af 
husthing
 kan vel synes sær, men efter bedste overlæg veed jeg intet bedre ord, thi det udtrykker hvad det skal, og at der er flere folk på en krigshærs end på en landsbyes gadestævne gjør jo her intet til sagen. i en stor forsamling, talede og sagde: her har vi nu så stor en hær forsamlet, at det er heel forunderligt i dette fattige land at see på eet sted såmange ægte nordmænd sammen, men bruger nu også den magt og styrke tilgavns! thi aldrig gjordes den mere behov end nu, da i see at denne hersens olav vil end blive ved at hærge jert land. det er, som i veed, hans børnelærdom at røve og myrde, det var det handværk han reisde på så vide om land, indtil han endelig stævnede hid og begyndte med at yppe kiv, helst med de mægtigste og bedste, fremfor alt med kong knud, den herre, hvem hver som bedst skulde ære og tjene. kong knuds skatlande tog han til sig, kong olav svensker gjorde han samme skjel, og jarlerne svend og hakon jog han fra odel og arv, men sine egne frænder var han dog allerværst, det fik oplands konger at  føle, ihvorvel man måe sige, de fik løn som forskyldt, thi havde de ikke først brudt troe og love mod kong knud, og stået dennehersens olav bi i alle hans onde optøier, og det var da ret til pas, den ende deres venskab tog, da kongen gjorde dem til krøblinger og deres rige til sit. således stræbde han at ødelægge al landets adel, men det måe i da selv vide bedst, hvordan han siden har handlet med eders landshøvdinger, hvordan han slog de ypperste af dem ihjel, og drev dem af landet i hobetal, fremdeles, hvor han har huseret vidt og bredt her i landet med sin røvertrop, brændt for fode, dræbt og plyndret folket, ja hvo er den imellem alle disse adelsmænd, som ere her forsamlede, der ei haver stor og ulidelig skade på hannem at hevne. nu er han underveis hertil med en udlændisk hær, sat sammen for det meste af røvere og stiemænd og andre skielmer, og mener i vel at han, der foer så ilde afsted dengang han havde lutter folk om sig, som rådte ham derfra, mener i at han vil fare nu med læmpe, nu han er i flok med lutter skarns-folk? nei, kommer nu kong knuds ord ihu! thi det kalder jeg et godt råd hvad han rådte jer at gjøre, hvis olav vilde atter hjemsøge landet, og det råd måe i følge, om i ellers har  den frihed kjær, kong knud eder gav; han bad eder stande op som mænd og skaffe eder selv det ondskab af halsen. så, frem nu folk! ned med det pak til brad for ulv og for ørn! ligge som fæ hver hvor han falder! uden i heller vil sole dem høit på træer og torne, thi ingen skal vove sig til i christen jord at begrave sådanne vikinger og arrige skalke, som de monne være, alle tilhobe. dermed tav han, folk gjorde meget væsen af den tale, og alle råbte med een mund at sådant skulde det være som han havde sagt.
denne oversættelse af 
husthing
 kan vel synes sær, men efter bedste overlæg veed jeg intet bedre ord, thi det udtrykker hvad det skal, og at der er flere folk på en krigshærs end på en landsbyes gadestævne gjør jo her intet til sagen.
siden holdt landshøvdingerne en samling for sig selv, og handlede om hvem af dem der skulde fylke hæren og være den øverste stridshøvedsmand. da sagde kalv arnesen at det kom fornemmelig harek af thjotøe
     til at være hovedmanden her, thi, sagde kalv, både er han af harald hårfagers afkom, og til ham bærer kongen særdeles nag for grandkields drab, så at, fåer olav magten, er ingen værre faren end han; desforuden er harek også en forfaren krigsmand og vil gjerne have æren. dertil svarede harek, at til en sådan bestilling vare de bedst skikkede som havde ungdommen, og kunde være på færde, jeg derimod, sagde han, er nu gammel og skrøbelig og duer ikke stort til krigen; desuden er  jeg nær beslægtet med kong olav, og skal jeg end ikke rose af hvad jeg vandt derved, så skikker det sig dog ingenlunde for mig, at være den, der skulde gåe i spidsen for hans fjender. du, thore! derimod, du er ret skikket til at være høvedsmanden her, og føre an mod kong olav, og har nogen årsag dertil, da er det dig, thi både slog han dine frænder ihjel, og drev dig selv i landflygtighed som en fredløs mand, kong knud har du svoret, og dine frænder har du lovet at hævne din asbjørn, og mener du vel at der times dig nogensinde en bedre leilighed end nu, til på eet bræt at betale kong olav for al den hånhed dig er vederfaret? thore tog selv svaret, og sagde: ingenlunde trøster jeg mig til at reise banner mod kong olav, og være høvedsmand for denne hær; thi det er thrønderne som have her det store ord, og jeg måtte kiende deres stolthed slet, om jeg tænkde at de vilde lyde enten mig eller nogen halei; for resten tør slet ingen ved at minde mig om hvad gjeld jeg er i til kong olav, jeg glemmer vist ei hvad jeg tabde dengang kong olav tog fire mænd af dage, allesammen herrer i væsen og ædle af byrd, min brodersøn asbjørn, min svoger ølver og begge hans sønner, thore og grudgård, og det er ikke meer end min pligt at  hævne dem alle. see, derfor har jeg udsøgt elleve af de raskeste karle jeg har i min gård, og jeg skulde håbe, at kan vi fåe ram til kong olav, da skal vi ikke bemøde andre med at ståe for hans sværd. derpå tog kalv arnesen til orde og sagde: det kommer nu derpå an om det værk vi har taget os for, og hvortil vi samlede alt dette folk, skal blive til et narreværk eller ikke; men skal vi slåes med kong olav, da vil der noget andet til end som så, at hver skyder skjold for sig og faren på andre, thi det måe vi betænke, at har kong olav endog kun en håndfuld folk imod os, så er han en helt som ikke er skye, og de folk han har, er karle han kan lide på, som hverken blune eller svigte; har derimod selv vi, i hvem hæren skulde speile sig, lidt rystelse; vil vi ikke støtte på folket, sætte mod i dem og gåe selv i spidsen, da kan i troe om i vil, at det vil falde alle vore helte på sinde at stål bider kjød, og hver seer da til at han kan hytte sig. altså, vor krigshær måe være så stor som den vil, så, når vi komme i kast med kong olav og hans folk, da vil der gåe syn for sagn at vi komme til kort, med mindre vi selv, som er ophavsmænd til det hele, har mod i bringen og kan sætte ild i folket så de styrte samdrægtelig  frem. kan det ikke skee, da gjør vi bedst i intet slag at vove, og vel kan jeg ikke vide om det just skulde være så sikkert at stole på kong olavs miskundhed, eftersom vi syndes han var hård at bede da vi havde mindre forbrudt end nu i hans øjne, men det veed jeg nok, at eftersom han skatter folk i sit følge, blev der vel råd for mig, hvis jeg bad om nåde. vil i nu derimod som jeg, da skal du, svoger thore, og du harek, gåe ind og ståe ved hovedbanneret som vi vil alle være lige gode om at reise og følge. lad os så med raskhed og djærvhed sætte i værk hvad vi toge os for, og føre bønderne således an at de ingen banghed mærke os af, thi da først fåer almuen mod i brystet, når vi gåe og fylke med glade ansigter og muntre dem op. der nu kalv havde således talt, og sagt sin mening, da gave de alle hans ord magt og sagde at kalv skulde råde for det hele, de vilde alle kjende ham for høvedsmand og tage stade hvorsomhelst han fandt for godt at tilsige.
så reisde da kalv arnesen banneret, og forordnede til dets vagt sine egne huuskarle og harek af thjotøe med samt hans tjenerskab; thore hund med sine karle stod i spidsen foran banneret, og havde hos sig på begge sider et udsøgt  mandskab af djerve og velberustede svende. hovedfylkingen, bestående af thrønder og haleier, var både bred og dyb, og havde igjen tvende fløie hvoraf ryger og hørder, fjordinger og sogneboer udgjorde det venstre, og havde deres eget banner.
nu var der også iblandt andre en mand ved navn thorstein knarrasmed eller skibbygger, en stor og stærk karl, en dygtig kjøbmand og tømmermand, men tillige en stor slagsbroder og en slem manddraber; og han var vred på kong olav, fordi han havde taget et stort, nyt kjøbmandsskib fra ham, som han selv havde bygget, men det havde kongen gjort, fordi thorstein havde ført sig ilde op, og var forfalden i mandebod. nu var da denne thorstein med i bondehæren og han søgde did foran banneret, hvor thore hund havde sit stade, og sagde: her er min plads i dag, thore, ved siden af jer, for det har jeg betænkt, at kan vi mødes, jeg og kong olav, og jeg kan komme ham så nær, da vil jeg være den første til at bære våben på ham, så skal han fåe det betalt at han tog mit skib, den røver, det var netop et skib, trods noget, at sige til kjøbmandsbrug. thore lod sine mænd give ham plads, og så fulgdes han med dem.
dengang nu folket var skiftet og skikket i orden, da gik landshøvdingerne omkring, og bad hver især give agt på sit stade, og see vel efter, både til hvad banner han hørde, og på hvilken side af banneret og hvorlangt derfra han skulde ståe. de bad dem fremdeles at være snilde og hurtige til at søge deres plads, ifald, som rimeligt kunde være, fylkingen kom i ulave underveis, thi de havde endnu et godt skykke vei at lægge tilbage. derpå ophidsede de folket, og kalv sagde, at hver mand som havde harm at styre på kong olav, skulde stille sig under hovedbanneret som var forordnet til at ståe mod kongens eget banner, han bad dem ydermere huske på den uret kongen havde gjort dem, og betænke at de aldrig kunde ønske sig en bedre leilighed til at fåe hevn for harm, og sønderbryde trældomsåget som han havde lagt på deres skuldre. skam fåe den skrælling, sagde han, der ikke nu tør slåes som en mand, med sådanne fjender for øine; thi det kan i troe, de spare ikke, hvis de kan fåe ram til jer. det var en tale som alle gad hørt, og nu kom der liv i leiren, den ene var mere høirøstet og gridsk på kamp end den anden.
nu rykkede da bondehæren frem med hovedbanneret som kalv og harek lode bære for sig, og  kom til stiklestad, hvor kong olav havde været alt en stund, men dog begyndte slaget ikke strax, thi på begge sider havde man, hver sit, at tøve efter. bønderne vilde ikke begynde, fordi de havde ikke nær alt deres folk samlet og mange kom drattende bagefter; desuden var thore hund med sit selskab allerbagest, for at folket ikke skulde løbe, når de fik syn på fjenden, og hørte valskriget, og kalv vilde bie til thore kom. kong olav vilde ikke heller begynde, fordi han ventede på dag og hans følge, og nu kunde man allerede skimte dag hvor han rykkede frem. bønderne havde det ordsprog imellem sig til at muntre hinanden i slaget: fram, fram, bondemænd! og det er sagt for sandhed, at bondehæren var ikke mindre end ti tusend mand stærk. i den anledning siger sighvat skjald:
klagen min jeg kan ei dølge,
over at så få i følge
var kong olavs tappre mænd;
tre for een, det måe man sige,
gjorde kampen heel ulige,
alt for svar for folkets ven;
ellers vist ei bonde-hæren
havde stort sig rost af æren,
at engang den kom i færd,
med kong olavs gylden-spær.
der stod da nu hærene hinanden så nær, at folk kunde kjendes, og da råbde kongen til kalv, og sagde: hvor kommer du nu der? skildtes vi ikke venlig og vel forligte på møre? synes du da at det klæder dig godt nu at føre våben mod os og skyde giækkeskud i vor hær hvor du har fire af dine brødre? ja, konge, svarede kalv, på den måde er der meget meer end det, som klæder ikke synderlig godt; men i skildte eder så ved os, at der var ikke stort andet for end at følge med strømmen, og nu nødes vel enhver til at blive hvor han er; jeg såe imidlertid gjerne endnu, det gik fredeligt af. ja, sagde find, det er kalvs den gamle vane at tale sødt når han er beesk som galde. kan vel være, kalv, sagde kongen, at du har freden kjærest nu, men ellers lader det dog ikke til, i bønder har de fredeligste tanker. ja, svarede thorgeir af kvistestad, vi byde jer nu samme fred som i har budt så mangen mand, så kan i see hvor godt den smager. tie du kun stille, thorgeir! svarede kongen, og vær kun ei så hidsig på at komme mig i tale, dig har jeg løftet af skarnet til ære, tænk derfor kun aldrig, at du i dag skulde blive min overmand!
nu kom thore hund, gik banneret forbi og råbde høit: fram, fram, bondemænd! da huiede  bønderne blodskrigher-op. om dette ords oversættelse er jeg uenig med mig selv. det skulde være mig kjært at høre kyndiges mening om hvorvidt man kunde bruge det gjængse ord feldtskrig, eller hvilket andet godt dansk ord man heller skulde vælge., og skjød med spyd og med pile. kongefolket lod da også blodskrig høre, og der det var udråbt, skyndte de hinanden frem og sagde: fram, fram, christmænd, korsmænd, konningemænd! det hørde de bønder som stode yderst på fløiet, og råbte det samme, men da de andre bønder hørde det, meende de det var af kongens folk, og huggede løs på dem, og således sloges de med sig selv en stund, og fik ikke øjnene op, før mange vare slagne. det var nemlig et deilig klart solskins veir den samme dag, men som slaget gik an, rødmede himlen og solen med, og tilsidst blev det så sort som natten.
her-op. om dette ords oversættelse er jeg uenig med mig selv. det skulde være mig kjært at høre kyndiges mening om hvorvidt man kunde bruge det gjængse ord feldtskrig, eller hvilket andet godt dansk ord man heller skulde vælge.
kong olav havde stillet sig på et høilændt sted, derfra styrtede hans folk ned over bønderne, og knugede dem så, at deres fylking bugnede tilbage, og kongens fortrop stod hvor bondehærens bagtrop havde stået. da var det  så nær som på et hængende hår, at bønderne havde vendt ryg, men landshøvdingerne og deres huskarle holdt stand, og striden blev skarp. sighvat sjunger:
ei om fred var tordentalen,
dengang bryniefolket foer
fram med bram og gny på valen,
dundre måtte norske jord;
ranke kjæmper, valens elme,
stævned under blanke hjelme
ned at blande birtings-bad,
vække storm på stiklestad.
landshøvdingerne skyndte på folket, ja de tvang dem til at gåe frem som sighvat siger:
nu, men forsilde, de bønder
legen fortrød,
indiad på haleier og thrønder
banneret brød.
nu trængde da bondehæren frem af alle kræfter, de som fremmerst ginge, sloge til med sværd, de følgende stunge med spyd, og alle de andre skjød med bue eller kastede med slynge, med spyd, handøxer og kiler
        skepti-flettom et af de mange prosaord, som trods recensentens forsikring, ikke findes i bjørn haldorsens lexikon. jeg har oversat efter rimelig formodning og tager gjerne mod underviisning.. slaget var blo digt, mange faldt på begge sider og deriblandt, alt i den første hede, arnliot gellina, gauka-thore, afar-faste og hele det selskab, dog havde hver af dem fældet i det mindste een eller to, og somme fleer, før han faldt. der nu kongen mærkede at skaren foran banneret blev immer tyndere, da befoel han thord at rykke frem med hovedbanneret, og kongen fulgte ham i hælene, med samt den adelhob af hærens djærveste og bedst iklædte kjæmper som han havde keiset til sin livvagt under slaget, og det er hvad sighvat sigter til i disse riim:
skepti-flettom et af de mange prosaord, som trods recensentens forsikring, ikke findes i bjørn haldorsens lexikon. jeg har oversat efter rimelig formodning og tager gjerne mod underviisning.
hvor så over røde bølge
bannerfuglen dristig foer,
tæt dog olav turde følge
fuglen i de tunge spor.
dengang nu kong olav gik frem af sin skjoldborg fremmerst i fylkingespidsen, og bønderne fik ham at see i hans ansigt, da bleve de slagne med rædsel og lode hænderne synke, som sighvat også formelder og siger:
hænge måtte næser høie,
uomskårne hjerter grue,
der man fik på val at skue
olavs hvasse løve-øie;
herse-drotten var så gram,
gruelig og skarp til syne,
at når thrønder såe på ham,
syntes dem de såe det lyne.
skarpt gik det nu også til i striden, thi hardt gik selve kongen frem i sværdelegen, som og sighvat sjunger:
røde sværd i kjæmpehænder
smittede det blanke skjold,
der hvor folket mellem frænder
søgde folke-kongen bold;
nem i sværdeleg at finde
var kong olav vennekjær,
under thrønders hoved-tinde
maled han sit blege sværd.
mens nu kong olav streed så mandelig, da mødte han blandt andre, fornævnte landshøvding, thorgeir af kvistestad, og huggede ham tvers over ansigtet, så hjelmen sprang og hovedet blev hardtad overskåret under øinene. der han nu faldt, sagde kongen: såest du det, thorgeir, om jeg ikke spåede ret, at du skulde ikke torde glædes  ved, om vi mødtes i dag! i det samme hellige øieblik stødte thord folesen bannerstangen så hardt i jord at den stod fast, thi selv havde thord nu fået sit banesår, og sank under banneret. nu faldt også to af skjaldene, både thorfind mund og gissur guldbryn; gissur havde givet sig i kast med to på eengang, fældet den ene og såret den anden, førend han faldt, som hofgårds-ræv siger i visen:
gnisterne sprunge og flunked af stål,
knittrende blussede valfaders bål,
mellem to kjæmper stod ene så rask
gissur på valen som vældige ask,
    rystede hardt sine grene med gny,
dråberne fulde som steen og som blye.
fulde så tunge og bleve så røde,

een måtte falde, og to måtte bløde.
da skedte det, som sagt, at solen skjuldes på den klare himmel, og der blev mørke over jorderige, som og sighvat kvæder om:
rygtet mig til romaborg,
førte bud om hjertesorg,
og om under over under:
solen fæstede sin ildjeg veed ikke om det deilige udtryk, at 
fæste ilden, som man i syd-sjælland, mens jeg var barn, brugde om, i jesu navn at dølge den ved aftenstid i asken, er almindelig bekjendt.,
     lukde stråle-øiet til
for kong olavs dybe vunder.
en velsignet, deilig dag
sortned i det konge-slag,
og i blinde folkets vrimmel
vanked under klaren himmel.
jeg veed ikke om det deilige udtryk, at 
fæste ilden, som man i syd-sjælland, mens jeg var barn, brugde om, i jesu navn at dølge den ved aftenstid i asken, er almindelig bekjendt.
i det samme kom dag ringsen med det folk som hannem fulgde, reisde sit banner, og begyndte at fylke; men, sådant et mørke som det var, kunde det ei gåe så flux med angrebet; thi man kunde ikke skille ven fra fjende, dog kom de tilsidst til at ståe for hørdernes og rygernes fylking.
alt dette skedte så omtrent på eengang, dog det ene kanskee lidt før og det andet lidt efter.
kalv arnesen havde to af sine frænder med, olav og kalv, sønner af kalvs farbroder, arnfind armodsen, og de gik på den ene side af ham med mange raske svende, og på den anden side af kalv gik thore hund. nu huggede kong olav til thore hund tvers over skulderne, men sværdet vilde ikke bide, og det var kun som om  der røg støv af reenskoften. herom sjunger sighvat så:
selv fornam den konge-balder
bedst hvad finners ramme galder,
med sin tryllekraft den store,
mægted til at frelse thore,
    dengang han i slagets bulder
    hunden hamrede på skulder,
som en vånd den klinge døv,
koften banked kun for støv.
thore huggede til kongen igjen, og således skiftede de adskillige hug, men hvor reenskoften sad, vilde kongens sværd slet ikke bide, i hånden derimod fik thore et sår; derfor kvæder sighvat videre således:
ei var det i kjæmpelud
hunden barkede sin hud;
større dåd som større sind,
om end ei så tykt et skind,
såe man på den doggedogg boldvold,
som ei frygted finne-skjold,
satte over grøft og gjærde,
beed i thore, hånd for hærde.
da sagde kongen til bjørn staller: slåe den hund som jern ei bider! og bjørn tog flux sin øxe forkeert og slog med hammeren til thore  på hans axel, ret et dommedagsslag, så thore stod og ravede. imidlertid havde kongen vendt sig mod kalvs frænder og fældet olav, men nu løb thore hund til bjørn staller med et spyd, gav ham sit banesår og sagde, så beed vi bamsen; og thorstein knarra-smed huggede til kong olav med sin øxe oven over knæskallen på det venstre been. find arnesen kløvede thorstein i samme hellige øieblik, men kongen segnede ved såret ned på en steen, kastede sværdet og befoel sig gud i vold. da stak thore hund ham et spyd nedenfra under brynien op i livet, og kalv huggede ham på den venstre side af halsen, dog er man ikke ganske enig i, om det var kalv der gav ham det sår. det var da de trende banesår kong olav fik, og der kongen var slagen, faldt og hardtad hele den skare som havde fulgt ham.
om kalv arnesen har man i denne anledning et vers af bjørn guldbrå-skjald som lyder således:
våbendjærv i våbenbrag
værged du mod olav landet,
gjorde også, for det andet,
raskeste blandt konger spag,
under banneret dudn glad
frammerst gik på stiklestad,
     
        øved dåd som helten egned,
helmed ei, før drotten segned.
men om bjørn staller sjunger sighvat skjald:
bjørnen under ørneklo
stallare kan lære,
hvad det er at følge tro
drotten sin med ære;
han der i den høie sal
vogted på sin drots gebærde,
lagde sig på røde val
og ved kongens hoved-gjærde,
som han sad ved kongens bord,
som han stod på folke-thinget,
låe han på den kolde jord
end af hirden tæt omringet.
held enhver, der såe mon falde,
fulgt af venner, priist af skjalde!
der halvdan bjerggram døde sønneløs, forordnede han i sin sidste villie at kong yngve på gulland skulde arve både dresselen og kongestolen, og uagtet han faldt i krig mod sin medbeiler regnald, beholdt dog hans søn sigvald danmarks rige.
den samme kong sigvald havde en dåtter, ved navn sigrid, som var så vidunderlig ærbar, at, enddog hun for sin deiligheds skyld fik beilere vel ti for een, så var hun dog ei at formåe til at see op på nogen af dem alle, og som hun nu  stolede på denne sin ærbarhed, tog hun det ord af sin fader, at ingen skulde blive hendes brudgom, uden så var at han først med elskovstale kunde lokke hendes øine til sig.
det var piger vi havde i gamle dage, der holdt deres øienslyst så flittelig i ave, for at ikke letfærdige syn skulde smitte og friste deres rene sind, men hjertets tugtighed forkyndes af et ærbart ansigt.
der var imidlertid dog en vis odder ebbesen, som, hvad han så end stolede på, enten på sine store bedrifter, eller på sin artighed og slebne tunge, satte stadelig og hæftig an på den jomfrue med brændende kjærlighed. han lagde da alle årer ombord for et blik, men kunde dog med al sin konst ei løfte de nedslagne øine, og måtte langt om længe give tabt med stor forundring over så ubøielig en strænghed i et pigehjerte.
nu var der og en jette som beilede til møen, men der han mærkede at det var spildt umage, fik han for sølv og guld en kvinde til at hjelpe sig, see, hun forstod at sætte sig i gunst hos sigrid, og var en tidlang hendes følgeterne, men fik hende så engang med snedighed lokket på en afvei langt ud fra hendes faders gård, og der var jetten strax ved hånden, og snappede sigrid  og førde hende til sin 
        jettestue, som han havde i en bjergklint. man fortæller det ellers også på den måde, at det skulde have været jetten selv, som havde skudt sig i kvinde-ham, narret jomfruen bort fra kongens gård, og så snappet hende. dette fik imidlertid odder at spørge, og han havde ingen roe på sig, førend han kom afsted og fik randsaget på bjerget både oppe og nede, til han endelig fandt jomfruen, jetten slog han da ihjel, og hende tog han med sig, men det var forunderligt nok med hendes hår, jetten havde været så nyttig at flette og filtre de favre, lange lokker således i hob, at der hørde konst til uden sax at fåe de knuder og bulker skilt ad igjen. nu havde da odder på nye, som man kan tænke, alle sine garn ude for at fange sig et øiekast, men han kunde gjerne sparet sin uleilighed, thi dødøiet stod det pigebarn nu som før, og han måtte da tilsidst gåe bort med uforrettet sag, thi han vilde ingenlunde tvinge pigen eller beskjæmme en så høibåren møe.
nu vankede da sigrid længe om på vilden mark og kom tilsidst til en hytte i en skov, hvor der boede en heslig ellekvinde, som satte hende til at vogte sine giedder. også der kom  odder hen, og bød sig til at frelse hende, og fristede hende end ydermere med sådan tiltale:
lyster dig nu, pigelil i
min at være som jeg vil,
eller her at gåe i skove,
    ved de stramme gjedders bove?
arme, deilige slavinde!
flye dog fra den fule kvinde,
tag den hånd, jeg huld dig rækker,
følg mig flux til mine snekker,
kald dem dine bølge-karme,
og vær frie i mine arme!
hvi vil du bag hjorden sukke?
lad de gjedder med de bukke
bræge, tygge drøv i engen,
selv gak du til brudesengen!
længe jeg med hånd og mund
beilede af hjertens grund,
    o! så løn nunn al min møie!
løft dog lidt det kydske øie,
skjul dog ikke længer så
under skye de sole små!
 lad dem stråle lyse, milde
som jeg årle bad og silde!
løft kun op de mørke bryn!
kun et blik, og flux som lyn
vingebred min vindesnekke
skal, med dig i høie stavn,
halsen over bølgen strække,
bære dig til moder-favn;
der du brat i fædre-borgen
glemmer og forvinder sorgen.
nu jeg har så mange fold
friet dig af jettevold,
jeg har stræbt og jeg har stundet,
meget lidt og intet vundet,
lad min trofasthed dig bøie!
ynkes og luk op dit øie!
hvad har så forrykt din hjerne,
at du heller vogter kvæg,
tvætter gieddebukke-skjæg,
som en ellekvindes terne,
end hos mig på bænken prud
sidder som min væne brud?
dog, odder måtte sige alt hvad han vilde, så blev dog sigrid ved sin ærbarhed, og skottede  end ikke det mindste til ham, for ikke kanskee at komme i fristelse, hvis hun såe hvad hende stod for øie.
hvor måe det dog ei have været forunderlig høviske møer, de oldtids piger, som ikke elskerens hæftigste bønner og sødeste ord kunne fåe til endog kun at blinke med øiet!
da nu odder såe at jomfruens øie og hjerte end ei kunde røres ved den hjelp og tjeneste han nu havde togange ydet, så gav han håbet op og gik beskjæmmet og bedrøvet til sine skibe; men som nu sigrid atter vankede vildfarende omkring imellem klipperne, da måtte det så føie sig, at hun kom just til ebbes gård. hun bluedes ved sin armod og nøgenhed, og gav sig desårsag ud for et fattigt tiggerbarn, men odders moder lod sig ikke narre hverken af hendes ord eller af det blege indfaldne ansigt og de pialtede klæder, hun såe nok der sad en rosensblomme under bladene, thi møens skikkelse og lader forrådte hendes byrd og adelskabet lysde hende ud af øiet. hun blev da sat til høibords, og behandlet med ærbødig dannished, men odder lod som ingen ting, og spurgde hende ganske fremmed hvi hun hyllede sit ansigt så i slør? nu vilde han imidlertid dog vide ret hvad hendes  hjerte sagde, derfor lod han, som han holdt bryllup med en anden pige, og sigrid måtte holde lyset for ham, der han gik i brudekamret. der stod da sigrid, til lyset hardtad var heel udbrændt og luen spillede på fingerenderne, men hun stod så vidunderlig tålmodig og holdt sin hånd så stille, som om hun følde til slet ingen meen af heden; det var da den ene hede, kan jeg troe, som dæmpede den anden, og for hjertets stærke lue måtte lyseflammen give tabt. endelig bad odder hende dog vare sine fingre, og see, nu slog hun da blufærdig sine klare øine op, og såe så mildt til ham, at man lod flux det andet skyggebryllup fare og ledte sigrid selv i brudekamret.
siden lod vel sigvald odder gribe, og vilde hængt ham som den der havde beskjemmet hans dåtter, men sigrid skyndte sig da at fortælle den rene sammenhæng om jetten og om alle hendes hændelser, og så tog kongen ikke blot odder til nåde, men tog også hans syster til sin dronning, og denne underlige handel endtes da til glæde med et dobbelt svogerskab.
nogen tid derefter skedte det, at sigvald og regnald kom i krig med hinanden, de fik sig da begge en hær på benene af de meest udsøgte folk, og der stod et slag i sælland, som var blodigt  tilgavns, og varede i tre samfelde dage, uden at man kunde see, hvem der skulde vinde, så drabelig sloges der på begge sider; men hvad enten nu odder blev kjed af den langeleeg, eller fik lyst til at indlægge sig synderlig ære, nok er det, at han med øiensynligste livsfare brød igjennem de fjendtlige skarer ind i kong regnalds skjoldborg, og slog ham midt imellem hans tappreste kjæmper, hvorved han da tog seieren med en trumf på de danskes vegne. det var ellers også et mærkværdigt slag med det, at der overgik de svenske herrer sådan en uslukkelig skam, thi der kom sådan en rystelse over rigens pillere, at fyrgetive stærke kjæmper, eftersom mig er fortalt, vendte ryg i slaget. selv stærkodder, mesteren for dem alle, som ellers ikke havde for skik at svige et sådant godt lag, hvor broget det end gik til, og hvormange de brodne pander end bleve, han lod sig dog her forskrække af noget, jeg veed ikke hvad, og valgte heller at flye med flokken end at ståe med æren, så jeg skulde hardtad troe, det var vor herre selv der slog ham med den frygt, for at han ikke skulde blive for indbildsk af sin store manddom, og mene, at han var en undtagelse fra alle andre mennesker; og således er det: uden lak er her i verden ingens lykke.
alle disse svenske herrer tyede som en kjæmpelevning til den navnkundige søerøver hake, og gave sig i ledtog med ham.
noget efter døde kong sigvald, og havde sin søn sigar til sin eftermand. denne kong sigar havde igjen tre sønner: sigvald, alf og alger, og een dåtter ved navn signe. alf er bekjendt under tilnavn af ham med sølvhåret, for hans hvide, klare lokkers skyld, og han var da i alle måder, både, som man siger, i sind og i skind, sine brødres overmand, og sværmede helst omkring på havet med vikinge-snekken.
i de samme dage levede den gothiske kong sigvardsaxo kalder yngve (ungvin) rex gothensium og sigvard rex gothorum, vedel har oversat på begge steder gyllands (gullands) konge, men forskjel synes her at måtte gjøres, hvorfor jeg også har kaldt yngve gullands og sigvard gothlands konge. imidlertid er sagen ikke klar, thi vel taler, den forskjellige endelse for skilsmissen, men på sligt kan man hos saxo ei bygge stort, især da han også kalder ungvins rige regnum gothicum; vel synes det rimeligt at ungvins ætmænd har beholdt hans rige, men deels kan han have havt to sønner, og deels kan der være skeet skilsmisse i anledning af den uheldige krig hvori han faldt. det skulde glæde mig herom at høre kyndiges mening, thi jeg agter sligt ei for så ubetydeligt, og holder for, at enten skal vi slåe en streg over saxos sagn, eller vi skal troe hans ord bedre end vore egne gjætninger, noget man veed er hardtad aflagt af nordens senere historieskrivere, hvorfor og suhm uden videre, flyttede ungvin til slesvig, kaldte ham hogne, reev ham i alle måder ud af sin families skjød, og undgik derved rigtig nok nogle vanskelige spørgsmål, men besvarede dem visselig ikke. det er vel ved denne leilighed ikke af veien at bemærke, hvor høistnødvendig en nye revision af vore oldskrifter er, før der kan skrives nogen ny krønike som duer, om de gamle dage, thi rettes og forenes skal alt hvad som kan, men hvad man ikke forståer, skal man lade ståe hvor det er sat af de gamle., som skal have havt to sønner, ve mund og østen, og en datter, ved navn alvilde, der hardtad ligefra vuggen af, var så bluefærdig, at hun gik med slør dag ud og dag ind, for ikke med sin deilighed at friste nogen til elskov. siden lukte hendes fader hende inde i sit fruerbur, og gav hende en øgle og en hugorm som hun skulde opføde, og alt som disse uting voxte til,  skulde de være hendes vagt. nu, det var ikke heller hver mands leilighed at gjæste sligt et brudekammer hvor der var sådan lås og lukke, og da kongen desuden havde ladet forkynde, at hvem der prøvede sin lykke der og kom tilkort, han skulde strax halshugges, og hans hoved sættes på en stage udenfor buret, så måtte under de betragtninger, lysten vel forgåe selv de ungersvende, som kunde ellers være hidsige og forvovne nok. imidlertid forgik den ingenlunde alf sigersen, thi han gjorde den regning, at jo meer at vove, desmere og at vinde, og meldte sig som beiler; og nu skulde han da til at drages med de udyr, der låe på vagt for jomfrueburet, thi efter kongens forordning, skulde den, der kunde overvinde dem, og ingen anden, have alvildes hånd. for nu at gjøre ormene desmere gridske på sig, axlede han et blodigt skind, og i den dragt gik han frem for borgeledet med en tang og et gloende jern i den ene hånd og sit glavind i den anden. der nu øglen kom gabende imod ham, stak han ham jernet lige ned i svælget, så han drattede omkuld og var død. så kom hugormen og bugtede sig nok så smidig, men ham skjød han i gabet med sit spyd, så han fik også nok og låe derved. nu forlangde da alf hvad  han havde stridt for, og hvad der også var ham lovet, men sigvard svarede, at det kom ganske an på hans dåtter, hvem der var hende god nok til brudgom var og ham til svoger. det var da nu kun om alvildes samtykke at gjøre, men denne beiler stod slet ikke moderen an; hun tog derfor dåtteren til sig i eenrum for at udforske hendes hjerte, og alvilde roesde prindsen varmt for hans store manddom, men jo meer hun roesde, desflere utak fik hun, og moderen skammede hende ud som dem der mod al ærbarhed lod sig indtage af de smukke friere, og forrådte et letfærdigt hjerte, aldenstund hun ikke dømte efter dyd, men efter deilighed. der nu alvilde fik ved sådan tale leede til den danske prinds, blev hun og kjed af det kvindelevnet, lod sig mandsklæder skiære, og blev fra blyeste pigebarn af til den vildeste viking. hun drog da ud tilligemed endeel af sine terner som fik den samme lyst, og kom just til en flok vikinger som var i stor vånde for deres høvding, de havde mistet i et slag, og de samme vikinger bleve så indtagne i alvilde for hendes deiligheds skyld, at de valgte hende til deres høvding, og tog heller ikke feil, thi det skulde ingen mærke på hendes færd og bedrift, at hun var en kvinde. imidlertid flakkede alf omkring på havet for at finde  alvilde, og havde mangt et hårdt pust at udholde. således stødte han om vinteren sammen med blakmannernes flådejeg veed jo meget vel at man udlægger ordet blacmanni ved mænd fra bleking, har ikke heller det mindste derimod, når man kan anføre bedre grunde derfor end den blotte lighed i ordenes klang, men indtil sålænge holder jeg mere af med vedel at sætte et navn jeg ikke kjender! end et bekjendt navn jeg ei kan svare for., på en tid, da der var sådan mængde med driviis i stranden, at ingen kunde enten roe eller seile. imidlertid holdt frosten ved, og iiskagerne frøs sammen så de kunde bære, og nu befoel alf sine folk at drage skoene af og løbe på sokkerne, for at ståe desfastere på glatiisen. da blakmannerne såe at de trak således ud, tænkte de det var for at blive deslettere til at fægte med hælene, og satte derfor efter dem, det kom også til slag; men blakmannerne med deres glatte skoe, skræntede og snublede hvert øieblik, da de danske derimod havde en fast fod at ståe på, stødte dem lettelig omkuld og finge overhånd. siden efter satte alf sin kås ad finland til, og kom der til en fjord hvis munding var kun smal, derfor skikkede han spei dere ud som skulde forfare leiligheden, og de kom igjen med den beskeed, at der låe nogle fåe skibe som bespændte løbet. det var alvilde som låe der med sine snekker, og hun skimtede aldrig så snart de fremmede stavne, før hun i en hast lod gjøre klart, og roe af alle kræfter lige imod dem, thi efter hendes mening var det altid bedre at hente end vente sin fjende. alfs staldbrødre meente, det sømmede sig ikke for dem at slåes med det par skibe, men alf svarede, at det kaldte han usømmeligt, at nogen skulde komme og fortælle alvilde, at han havde dreiet af for sådant et par snekker, og efter så store bedrifter ladet slig en småting sætte klik på hans æreat mine formænd ei have truffet meningen af dette noget vanskelige sted, det veed jeg, men hvad jeg ikke veed tilvisse, er om jeg selv har været heldigere, dog mener jeg det, og beder kyndige rette mig, hvis de see hvori feilen stikker.. det kom da til slag, og de danske kunde ikke noksom forundre sig over fjendernes deilighed og smidige bevægelser, men der nu alf var kommet op på alvildes skib og havde gjort klart dæk mellem stavnene, og hans stalbroder borkard kom til at slåe  alvilde hendes hjelm af hovedet, da fik han øie på den glatte hage, og mærkede vel man måtte skifte våben, bruge kys for kårde, og klappe slig en fjende finere end med stålhandsker. hvem der nu blev glad, det var da alf, der så uventendes fandt hvad han sålænge havde søgt til lands og vands utrættelig, og under mange farer, han annammede sin fæstemøe med hjertens kjærlighed, fik hende til at skifte dragt, så hun igjen blev kvindelig, og avlede siden med hende en dåtter, gyrithe. borkard fandt sig og en venneviv iblandt alvildes terner, som heed gro, og avlede en søn med hende, som man siden kaldte harald hyldetand; men for at man nu ei skal tænke disse jernklædte møer var et stort vidunder, bliver det vel bedst at sige et par ord om skjoldmøe-viis og vilkår.
saxo kalder yngve (ungvin) rex gothensium og sigvard rex gothorum, vedel har oversat på begge steder gyllands (gullands) konge, men forskjel synes her at måtte gjøres, hvorfor jeg også har kaldt yngve gullands og sigvard gothlands konge. imidlertid er sagen ikke klar, thi vel taler, den forskjellige endelse for skilsmissen, men på sligt kan man hos saxo ei bygge stort, især da han også kalder ungvins rige regnum gothicum; vel synes det rimeligt at ungvins ætmænd har beholdt hans rige, men deels kan han have havt to sønner, og deels kan der være skeet skilsmisse i anledning af den uheldige krig hvori han faldt. det skulde glæde mig herom at høre kyndiges mening, thi jeg agter sligt ei for så ubetydeligt, og holder for, at enten skal vi slåe en streg over saxos sagn, eller vi skal troe hans ord bedre end vore egne gjætninger, noget man veed er hardtad aflagt af nordens senere historieskrivere, hvorfor og suhm uden videre, flyttede ungvin til slesvig, kaldte ham hogne, reev ham i alle måder ud af sin families skjød, og undgik derved rigtig nok nogle vanskelige spørgsmål, men besvarede dem visselig ikke. det er vel ved denne leilighed ikke af veien at bemærke, hvor høistnødvendig en nye revision af vore oldskrifter er, før der kan skrives nogen ny krønike som duer, om de gamle dage, thi rettes og forenes skal alt hvad som kan, men hvad man ikke forståer, skal man lade ståe hvor det er sat af de gamle.
jeg veed jo meget vel at man udlægger ordet blacmanni ved mænd fra bleking, har ikke heller det mindste derimod, når man kan anføre bedre grunde derfor end den blotte lighed i ordenes klang, men indtil sålænge holder jeg mere af med vedel at sætte et navn jeg ikke kjender! end et bekjendt navn jeg ei kan svare for.
at mine formænd ei have truffet meningen af dette noget vanskelige sted, det veed jeg, men hvad jeg ikke veed tilvisse, er om jeg selv har været heldigere, dog mener jeg det, og beder kyndige rette mig, hvis de see hvori feilen stikker.
der var da virkelig i gamle dage, danske møer, som lode sig mandsklæder skjære, og tilbragde hardtad deres hele levetid under våben, for ei at slappes under lystighed og bløde klæder. de havde fattet lede til alt kjælenskab, og vilde heller hærde både sjæl og legeme i møde og smerte, de forsagede al kvinde-blødhed og letsindighed, og pånødte pigehjertet mandlig barskhed; men ikke det aleneste, de lagde sig endog så flit tig efter al krigs-brug og øvelse, og nemmede det alt så vel, at ingen skulde sige andet, end at de havde skiftet kjøn med kjortel, især når det var muntre, favre, ranke pigebørn, og dem var det fornemmelig som pleiede at føre sligt et levnet. det var da med de skjoldmøer, som om de havde reent forgjættet kvinders medfødte vilkår, dem huede ei kjælne toner men det rue kjæmpemæle, de favnede sværd og ikke svende, tørstede ei efter kys men blod, våbenlarm var deres elskovs-leeg, og fingrene som skabtes til at lege mellem tråde, sloge kun spydstagers væv, på valen redte de sig brudesenge, og beilede med skarpen stål til ungersvendene, som skulde sjunket for deres deilighed.
dog, for at komme til fortællingen igjen, så skedte det tidlig om foråret derefter, at alf og alger, som på vikinge-viis foer omkring, så hist og så her på havet, stødte på en småkonge hamunds tre sønner: helvin, habor og hamund, med hundrede snekker. der blev da et alvorligt søslag og kun den sorte nat adskilte de mordtrætte kjæmper, men da man nu om morgenen skulde til at see sig om, mærkede man, at det kunde ikke gåe til i dag som i går, thi man havde den forrige dag brugt sig så vel på begge  sider, at der nu på ingen af siderne var synderligt at gjøre med. de forligde sig derfor i mindelighed, og således kan man sige, at deres manddom gjorde dem spage, og de gjorde en dyd af en nødvendighed.
i de samme dage var en høivelbåren tydsker, som heed hildegisel eller hildigslevhildegisel (hildes stråle, ࢈: helten) er udentvivl hans rette navn, men jeg sætter det med, som vedel har brugt, især fordi det passer bedre i verset. navnet er ellers ret mærkeligt for sin nordiske sammensætnings skyld, og peger som så meget, på saxernes nordiske herkomst., kommen herind og beilede til sigars dåtter signe, ikke fordi han havde nogen heltebedrifter at rose sig af, men fordi han stolede på sit adelskab og glatte ansigt. det var imidlertid en gal regning, den, thi signe drev kun spot med den flødskjæg, som vilde prale med fremmede fjer og gjøre lykke med at være sin faders søn, da hendes hjerte derimod slog høit for hake, den viking, hvis store bedrifter var i folkemunde, thi i hendes rangforordning stod helten over skjødehunden, og hende stak ei lyse farver, men kun klar bedrift i  øinene, hun vidste godt at deilighedens glimmer falmer brat i manddoms glands, og dyd er ei med smukhed at opveie. således finder man dog piger undertiden, som give heller deres hjerte til den ædle end til den nette beiler, som skue manden ei på hår men ind i siælen, og i hvis hjerte ikkun stråler fra det inderste kan tænde kjærlighed.
hildegisel (hildes stråle, ࢈: helten) er udentvivl hans rette navn, men jeg sætter det med, som vedel har brugt, især fordi det passer bedre i verset. navnet er ellers ret mærkeligt for sin nordiske sammensætnings skyld, og peger som så meget, på saxernes nordiske herkomst.
imidlertid kom habor da til dannemark, og havde fulgdes hjem med sigars sønner, men hvad de ikke vidste, var, at han havde fået deres syster i tale, og taget hende så med kjærligheds ord, at hun i løn med hånd og mund havde lovet og svoret at være hans brud. nu traf det sig engang at signes terner kom på tale om ædlinger, hvem der stod øverst, og da satte hun hake over hildegisel, sigende at ved hildegisel var slet intet priseligt, undtagen skabningen, men hake havde derimod en blomst i hjertet, trods den hans kinder manglede; ja, hun nøiedes end ikke med at rose ham så løselig, men bandt ham og, som ordet gåer, en ærekrands i disse riim:
rød og hvid er ei hans kind,
men det ædle, kjække sind
 lyser ham af øie,
under kamp blev kinden bruun,
for hans skjæg de fine duun
måe sig vel nedbøie.
hvo som fik den rette sands,
seer at kjækhed kaster glands
over sår og rifter,
skam fåe hun der elsker ei
blomster som på kjæmpevei
plukkes med bedrifter?
ikke på den blanke hud,
men i hjertets sølverbrud
glandsen haver hiemme,
under hjelm i våbengny
hake vandt sig roes og rye,
som gåer seent ad glemme.
hildigslev, hvad er hans pryd?
intet mod og ingen dyd,
kun et skin som svinder,
gråne måe guldfagre hår,
falme måe jo år for år
rosenrøde kinder.
folkeroes for slig en pryd,
det er tant og bjeldelyd,
tale hen i veiret,
længere det mindes dog,
hvo på val de tappre vog,
hvem i kreds har seiret.
lad da andre love kun
deilighed med dåremund,
glemme ret at dømme!
ikkun spot af mig dog fåer
glatte kind og gule hår,
dyd vil jeg berømme.
det klang i ternernes øre, som om det var hake hun roesde på skrømt, men habor for alvor, og der hildegisel fornam at han måtte hos signe ståe tilbage for habor, da blev han bister tilgavns, og kjøbde for penge en blind mand, ved navn bolvise, til at forspilde venskabet imellem sigars og hamunds sønner. den samme bolvise var den ene af kong sigars ypperste rådgivere, thi sådanne to gamle mænd havde kongen altid om sig, og gjorde hardtad aldrig nogen ting uden efter som de rådte ham; men der var ellers en himmelhøi forskjel på de to  kloge mænds tænkemåde, thi den ene gjorde al sin flid med at tale uvenner til rette, og forlige dem i minnelighed; den anden derimod var aldrig gladere end når han kunde sætte splid iblandt venner, og hvor han såe en tvedragts gnist, der puste til som en øretudertil det mærkelige i denne fortælling hører også de to gamles navne: bolvise og bilvise, thi det er åbenbar deres kjendenavne, som en skjald har givet dem efter deres klogskabs vilkår, bilvise er den godvise, retvise, af ordet viis og 
bile
 som endnu findes i det angelsaxiske 
    bilehvit, simplex, mitis, og bolvise veed man betyder ondviis, uretviis; men herved er end at mærke, hvor gammelt altså ordet viis er hos os, såvelsom hos angelsaxerne, der endog have ordet viisdom, og sådanne spor skulde sproggranskere give agt på.. bolvise sværtede nu hamunds æt for sigars sønner med løgnagtig bagtale, og forsikrede dem så ærlig, at det var folk som aldrig brød sig enten om troe eller love, og som man derfor måtte holde i skranker, ikke med ord og forbund, men med sværdet over hovedet. han fik da også rigtig ungersvendene sat sammen, og der stod et slag i hamundsfjord, hvor både helvin og hamund faldt for sigars  sønner. habor var dengang langveis borte, men der han spurgde sine brødres fald, kom han over alf og alger med friske folk og svalede sin hevn i deres blod. hildegisel blev derimod skudt i flugten med et spyd igjennem sin bag, hvilket gav anledning til at skose tydskerne, thi ved slige leiligheder måe skam og skade gjerne følges ad.
til det mærkelige i denne fortælling hører også de to gamles navne: bolvise og bilvise, thi det er åbenbar deres kjendenavne, som en skjald har givet dem efter deres klogskabs vilkår, bilvise er den godvise, retvise, af ordet viis og 
bile
 som endnu findes i det angelsaxiske 
    bilehvit, simplex, mitis, og bolvise veed man betyder ondviis, uretviis; men herved er end at mærke, hvor gammelt altså ordet viis er hos os, såvelsom hos angelsaxerne, der endog have ordet viisdom, og sådanne spor skulde sproggranskere give agt på.
med så forrettet sag tog habor kvindeklæder på og gik til signe mutters ene, for at minde hende om sit løfte, som om han meende ei at have såret søsterhjertet der han fældte brødrene, men tingen er, at kjærlighed gjør dristig, og han såe meer på hendes trofasthed end på sin egen brøde. for nu imidlertid at gjøre sig et ærende, gav han sig ud for en af hakes skjoldmøer; som havde bud fra ham til sigar. på den maneer blev han ladt ind i fruerburet, og beskikket natteleie mellem ternerne, men der han om aftenen havde tvættet sine fødder, og småpigerne tørde ham, fik han det spørgsmål, hvoraf det kom sig at hans been vare så lådne, og hænderne så barkede at føle på, og dertil svarde han som så:
harver først hvad jeg har pløiet,
da i veed hvad jeg har døiet.
over stok og steen man færdes,
sagtens måe da huden hærdes;
 følg i verden valhals norne,
skuur med gruus og klap med torne;
sveed og frys og vank i skove,
vipper på den steile vove!
hop på spyd og dands på skier!
see da om ei sålen svier,
    om ei mellem od og egge
eder voxe hår på lægge!
mener i, at disse lemmer,
som den snevre brynje klemmer,
som de hvasse sværde klappe,
kan som eders under kappe,
under mård og hviden liin,
holde huden blød og fiin?
tænker i, at disse hænder,
hvori stål for nål sig vender,
være kan så bløde, hvide,
som om jeg ved eders side
daglig sad i lune kammer,
dreied rokkehjul og rammer?
signe vidste godt at lade som hun troede hvert ord, ja sandede det ydermere med ham og sagde
signes tale er hos saxo ei sat på vers, men fordi han ei har kunnet fåe den i skik på latin, bør man jo vel prøve det på dansk, såmeget mere som en ordret oversættelse af sådanne opløste vers vilde klinge heel tom og svulstig. på alle slige steder har jeg da i sinde at gjøre som her, og uden andet hensyn give talens indhold i de bedste riim og lignelser jeg kan fåe fat med øret vendt mod oldtids røst.:
signes tale er hos saxo ei sat på vers, men fordi han ei har kunnet fåe den i skik på latin, bør man jo vel prøve det på dansk, såmeget mere som en ordret oversættelse af sådanne opløste vers vilde klinge heel tom og svulstig. på alle slige steder har jeg da i sinde at gjøre som her, og uden andet hensyn give talens indhold i de bedste riim og lignelser jeg kan fåe fat med øret vendt mod oldtids røst.
skal man ei være sit arbeide liig?
er der ei forskjel på kys og på krig?
hånden, som bruger den mægtige nål,
hvormed der syes og sømmes i stål,
hånden, som fører den mægtige sax,
hvormed de hoveder klippes som ax,
vorder vist ikke i huden så fiin,
som den der piller på uld og på liin.
fingrene bløde og lidt vilde due,
til at fåe bugt med en hårdnakket bue,
til at handtere på skummende båre
begede takkel og bugede åre.
skjoldmøen haver ei hvile i bur,
fort måe hun følge den kaldende lur,
spydene slynge og sværdene svinge,
så ud af fingrene blodstråler springe;
husker, at hånden, så barket og hård,
spinder bedrifter som vi spinde blår!
sagtens måe også vel sålerne hærdes,
når både tidlig og silde man færdes,
 når man ved strande på stenede bred
vanker så mangt og så mødigt et fjed;
sagtens gjør det ikke fødder så fine,
som når de knap over tærskelen trine,
træde på gulv og på blommede enge,

vanke som videst i jomfruens vænge.
derpå annammede hun habor til sig i sin egen seng, som for at gjøre ære af den fremmede møe, og under megen kjærligheds tale kom det som af sig selv at habor tog ordet og sagde:
hvis mig din fader nu fage
ynkelig tager af dage,
vil da du væneste blomme
end vores pagt ihukomme,
eller kanskee vil du fæste
munter den første den bedste?
fåer kun din fader at vide
hvem du har her ved din side,
da er ei derpå at tænke,
han skulde livet mig skjænke,
ei hjelper bod eller bønner
den som har slaget hans sønner.
dem har jeg fældet i stavn,
holder nu dig i min favn,
favner en konninge-dåtter i løn;
sådant afsoner ei bod eller bøn.
 siig da, min kjæreste signelil, siig!
hvad vilst du gjøre, når jeg ligger liig?
da svarede signe:
o! troe du mig, kjæreste fiin!
din dødsdag den vorder og min,
hvorefter mon leve jeg skulde,
når du ligger kold under mulde?
nei, skalst du for øxen dig bøie,
ja hvor du så lukker dit øie,
på strå, under blinkende sværd,
hvad heller på skummende bølge,
ei længer jeg livet har kjær,
mig lyster kun flux dig at følge,
og ende på selvsamme viis,
thi hjertet kun ønsker den priis:
“sin habor så troe liden signe
“i død som i liv vilde ligne.”
o, troe dog for vist! ingenlunde,
selv ei under øxe og sværd,
i døden forlade jeg kunde
den svend som jeg elskede her,
hvem først jeg min finger lod kryste,
hvem først jeg i kjærlighed kyste,
hvem ene blandt drotter og helte
jeg undte at løse mit belte!
 nei, mener du at hos en kvinde
end troskab er mulig at finde,
da troe dog for eeden jeg svor,
din signelil holder sit ord!
denne tale vederkvægede habor igjen, thi efter hans tanker måtte man vel gjerne gåe i ilden for at fåe så glædeligt et løftemåe 
    digressio ikke her forståes om habors udvandring for at gjæste signe, da måe oversættelsen forandres lidt, men mig synes det er heel nødvendigt.. imidlertid var han forrådt af signes terner, og der kom folk fra kongens gård som skulde fange fuglen før han fløi af bure; habor gjorde dem det bråget nok, slog ned for fode og værgede sig længe som en mand, men endelig blev han dog fanget og ledt frem på thinge. der han nu skulde dømmes blev der splid i menigheden, somme sagde at han skulde skee al landsens ulykke, som han den havde voldt, bolvises broder, bilvise, derimod og andre med ham, som brugde bedre forstand, erindrede, at det var bedre, man tog gavn af slig en helt, end at tage ham så ynkelig af dage. da stod bolvise op, talede og sagde: at det var kun et skarns- råd at bede kongen spare, hvor han havde blod at hævne, og at neddæmpe ved utidig barmhjertighed en så retmæssig vredes stærke rørelse. hvor er det dog vel mueligt, sagde han, at sigar skulde kunne lade sig bevæge til skånsel her, til medynk over den som røvede ham først i tvende sønner alderdommens trøst, og lod sig end ei dermed nøie, nei lokkede hans dåtter, beskjæmmede hans hvide hår! nu gik hardtad hele thinget over til hans mening, og habor, som i førstningen var så godt som næsten frikjendt, fældtes nu eenstemmig og fordømtes til at hænge i en galge. reist var galgen, dronningen stod med et bæger, rakde ham det, bad ham nu slukke sin tørst, og udøsde sin galde over ham i disse banderiim:
måe 
    digressio ikke her forståes om habors udvandring for at gjæste signe, da måe oversættelsen forandres lidt, men mig synes det er heel nødvendigt.
stolten habor! dømt på thinge,
til i galgen høit at svinge!
see, hvor jeg dig vederkvæger
med det fulde 
brage-bæger!
sluk din tørst, du dødens mand,
drukn din rædsel om du kan!
bold du est, så frygt kun ikke
for dit gravøl selv at drikke!
drik, så du kan drukken fare
ned til helas helteskare;
 thi nu stolt du klæde skal
bænken i den mørke hald,
give skalst du brat i vånde
ravne brad og hel din ånde.
ungersvenden tog imod hornet som det ham rakdes, og sagnet melder at han svarede som følger:
hil være kalken, den sidste jeg smager!
hil være hånden hvori jeg den tager!
den bar og stålet i vælde
til dine sønner at fælde.
hil mig! thi ei uden priseligt minde
trøstig jeg ganger for gladheim at finde,
hevnet, jeg uden at grue
hærfaders helte tør skue,
skikket jeg haver fra valen
venlige forbud til salen,
jeg har i konningeblod
badet min hånd og min fod.
vee dig, du rasende niddinge-kvinde!
vee dig, du raser og spotter i blinde.
sjunke ei for mig i blomstrende alder
svendene som dine sønner du kalder?
hanen, hver morgen han ryster med vingen
galer for dig: end i dag kommer ingen,
 døden har fanget din glæde i gjem
aldrig den kommer med sønnerne hjem,
vee dig, o ! vee dig og vrie dine hænder!
ikke så usæl en moder jeg kjender.
således hevnede han sig over helveis trudselen ved at ihukomme de ungersvendes fald til moderens forsmædelse, så kastede han bægeret tilbage imod dronningen, så miøden sprang og sprudede i hendes ansigt.
signe sad imidlertid i buret imellem de grædende terner og sagde: har i nu hjertelag til, småpiger! at samtykke mig i det som jeg tænker nu på? dertil svarede de, at de vilde være hende følgagtige i alt hvad hendes hjerte måtte begjære, og lovede både med hånd og mund at blive deres jomfrue troe. da brast signe i gråd og sagde: såmænd, da har jeg i sinde at følge i døden den eneste mand jeg har favnet i verden, og vil i som jeg, da såsnart vi fåe bud at de kvæle ham deroppe, da lægge vi blus under buret, gjøre vore slør til strikker, skyde dristig skamlerne til side, og hænge os selv under loftet. dertil gav de alle deres minde, og signe skjænkede for dem med den klare viin, for at mildne og formindske dødsens angest.
så førde de da habor op på høien, som har siden fået navn efter ham, men som han nu stod under galgen, faldt det ham ind, at forsøge sin kjærestes troeskab, derfor bad han at hans kappe måtte hænges først, aldenstund det vilde være ham fornøieligt, på gravsens bred at see, som i en lignelse, sit endeligt afbildet. man føiede ham og i denne bøn, og signes vagt, som tænkde det var habor selv man hængde op, gav flux sit tegn til pigerne derinde, som også ufortøvet satte ild på buret, skjød skamlerne tilside, og hængde så tilhobe under bjelkerne på rad. dengang nu habor såe at der var ild i kongens gård, og såe det velbekjendte kjære sovekammer ståe i lue, da sagde han, at dødens kvide var som ingen ting imod den fryd han følde over sin kjærestes vidunderlige trofasthed, ja skyndte selv på kongens tjenere, og hvor lidt han ændsede at døe gav han tilkjende med det riim han gjorde:
rask, i svende! nøler ikke!
hænger mig kun høit i strikke,
sødt det er mig, dig at følge
favre brud på lue-bølge.
see dog, hvor den klare lue
svinger sig mod himlens bue!
 kjærlighed i disse flammer
blusser ud fra signes kammer,
og hvad klart i dem afmales,
mindes, til hvert hjerte svales.
ord du holdt, o pige sød!
huld og troe i liv og død.
her vi gåe i døden sammen,
hist vi samles brat i gammen,
uforkrænkelig jeg veed
er den første kjærlighed.
hil da hver som i sit liv
vandt en sådan venneviv!
med en fylgje som den bedste
han kan valhals guder gjæste,
han har, sært men sødt at sige,
selskab i de dødes rige.
knytter kun de korte tømmer!
døden mig til fryd fordømmer,
galgen er mig ganger bedste,
signe rider jeg at fæste.
skriger kun i sultne ravne!
jeg min signe gåer at favne,
når i skrige over brad,
kvæde i mit brude-kvad.
hører! tvende verdner sjunge,
juble ud med liflig tunge:
lige troe i lige gammen
hjerterne nu hvile sammen!
lystig, lystig, op ad stige!
jeg det føler, jeg det veed;
selv ei i de dødes rige
døer den dybe kjærlighed.
det var hans ord, og derpå døde han i galgen, og for at ingen dog skal tænke at hvert spor af denne oldtids handel er så reent udslettet, måe jeg dog også formelde, at der gåer syn for sagn endnu den dag i dag, thi både bærer den vang hvor galgen stod, endnu navn efter haborat jeg ei, som vedel, har oversat 
pago
 ved landsbye men ved vang, er ingenlunde fordi aldrig nogen bye, såvidt man veed, har båret habors navn, thi det er saxos sag, og kjender jeg ham ret, da vidste han vel rede til hvad han således skrev; men kun fordi jeg troer, at enten har saxo på dette sted forstået slette eller vang ved 
pagus
 eller og skrevet et andet ord, og til den troe bevæges jeg ei blot ved den 
planities haberina
 som findes i stephanii noter, men især derved at saxo her ikke nævner den bakke han i det foregående har sagt fik navn efter habor, som han vel måtte gjort, hvis den ei indbefattedes under det ord vi læse 
pago. desuden hentyde ordene: 

    extinctus vocabulum intulerit, som mig synes, klarlig på habors dødssted selv., og lidt neden for sigerstæd seer  man en smule brink, hvor brokkerne tydelig vise at der har stået en bygning i gamle dage, ja på selvsamme sted skal en bonde der gik og pløiede have fundet en bjelke, som den der fortalde det til biskop absalon sagde, han havde seet med sine egne øine.
at jeg ei, som vedel, har oversat 
pago
 ved landsbye men ved vang, er ingenlunde fordi aldrig nogen bye, såvidt man veed, har båret habors navn, thi det er saxos sag, og kjender jeg ham ret, da vidste han vel rede til hvad han således skrev; men kun fordi jeg troer, at enten har saxo på dette sted forstået slette eller vang ved 
pagus
 eller og skrevet et andet ord, og til den troe bevæges jeg ei blot ved den 
planities haberina
 som findes i stephanii noter, men især derved at saxo her ikke nævner den bakke han i det foregående har sagt fik navn efter habor, som han vel måtte gjort, hvis den ei indbefattedes under det ord vi læse 
pago. desuden hentyde ordene: 

    extinctus vocabulum intulerit, som mig synes, klarlig på habors dødssted selv.
hake hamundsen låe i hærgefærd under irland, dengang han spurgde disse sørgelige tidender, og stævnede da flux til dannemark, med od og eg at hævne sine brødre, men da blev han forladt både af sællandsfaren hågen vigersen og af stærkodder, som nu begge, lige siden regnalds fald havde troligen fulgt ham, og at de nu toge orlov, det kom deraf, at den ene var vennehuld og den anden elskede sit fædreneland, så de havde skiellig årsag til at enes i det stykke.  kjærlighed formeende hågen at bære avindskjold mod fædrenelandet, thi han vilde ikke være den, der mens fjender droges, sloges med landsmænd; og nu stærkodder, han vilde ei gåe i marken mod gamle sigar, under hvis gjæstmilde tag han havde fordum hvilet, thi det tykdes ham, var at betale godt med ondt. således finder man dem, der agte gjæsteretten så hellig, at de lade sig for ingen priis bevæge til at gjøre dem noget meen, under hvis tag de komme ihu at have nogensinde annammet herberge og venlig tjeneste. dog, hake fandt, at han havde tabt meer i sine brødre, end han tabde nu i disse kjæmper, blev derfor ved sit forsæt og løb med sin flåde ind i en havn, som heder på latin exercituum sinus, og hærvig på dansk. der gjorde han landgang og slog sin leir lige på den selvsamme stæd, hvor nu den bye og befæstning ligger, som esbern har bygt til et bolværk for landsfolket imod de grumme, hedenske sørøvere, der nu ikke skal lystes ved at komme derind. derpå deelde hake sin flåde i trende parter, og lod så totrediedelen af skibene med nogle roerskarle løbe op ad suså, enddog det var en farlig sejlads den samme for de mange bugters og krumningers skyld som åen slåer, men det gjorde han for at fodfolket 
 

kunde have en tilflugt i nødsfaldsåledes at lade 
copias
 alene gjælde skibene og oversætte 
subsidium
 ved tilflugt, synes mig er den eneste måde hvorpå disse ord kan komme til at rime sig godt mod 
paucis remigio destinatis
 og den hele fortælling; men nu kan andre see efter.. med den hele øvrige hær drog han da landveis op, og holdt sig meest til skovene, for at fare ubemærket, thi, skal jeg sige os, hvor der nu er brat agerland med lidt purskov alt imellem, der var i gamle dage skov ved skov. hvor nu tilsidst skoven slap, og den åbne mark tog fat, der lod hake sine folk hugge grene af træerne for at bære, så at sige, skov og skygge med sig, og for at de kunde være deslettere til beens, lod han dem kaste balg og brynje og gåe frem med blotte sværd, og til en evig amindelse har både en bakke og et vad fået navn deraf. således sneeg han sig om nattetide to vagter forbi, men den tredie blev ham dog vaer, studsede over det vidunder han såe, løb lige til sigars herberge og sagde at han havde en forunderlig ting at melde, thi, sagde han, for mine øine at see, kommer der en heel skov af grønne småtræer anstigende, ligesom det kunde  være levende folk der gik. hvor langt er den skov vel borte, spurgde kongen. tæt herved, svarde vagten. ja så, blev kongen ved, så er det min død, det vidunder spåer, og deraf kommer det at sådan en rafte med kviste og løv heder endnu i folkemunde en 
helstavpalus lethalis pleier at oversættes 
    mordkjær, men det lider nu sammenhængen ingenlunde, men om jeg nu har truffet det rette ved at tage palus i sin anden betydning, er et andet spørgsmål, men uagtet forbindelsen mellem palus og succisorum fruticum også her er lidt hård, tvivler jeg dog om den kan gjøres lettere, og udveien faldt mig ind ved at tænke på islændernes feikn-stafr og især på gambantein. den troldstav skirner skar, ventelig med freis sværd, og brugde til at kyse garde (för-skirnis xxxii). skulde nu nogen vide en bedre forklaring eller kanske et almueord der minder om palus lethalis, da beder saxo indstændig at det måtte gjøres os vitterligt.. eftersom nu sigar var bange for at blive indeklemt i gyderne, drog han fra byen ud på marken på en åben plads, hvor han med våben i hånd vilde tage mod fjenden. der stod da slaget ved den såkaldte valbrønd, det er ligenes eller neder lagets brønd, thi sigar kom til kort i striden, segnede og faldt der sammesteds.
således at lade 
copias
 alene gjælde skibene og oversætte 
subsidium
 ved tilflugt, synes mig er den eneste måde hvorpå disse ord kan komme til at rime sig godt mod 
paucis remigio destinatis
 og den hele fortælling; men nu kan andre see efter.
palus lethalis pleier at oversættes 
    mordkjær, men det lider nu sammenhængen ingenlunde, men om jeg nu har truffet det rette ved at tage palus i sin anden betydning, er et andet spørgsmål, men uagtet forbindelsen mellem palus og succisorum fruticum også her er lidt hård, tvivler jeg dog om den kan gjøres lettere, og udveien faldt mig ind ved at tænke på islændernes feikn-stafr og især på gambantein. den troldstav skirner skar, ventelig med freis sværd, og brugde til at kyse garde (för-skirnis xxxii). skulde nu nogen vide en bedre forklaring eller kanske et almueord der minder om palus lethalis, da beder saxo indstændig at det måtte gjøres os vitterligt.
nu var da hake sejerherre, men han misbrugde lykken skammelig til stor udåd, thi han var så blodtørstig at han sparede hverken høi eller lav, kjøn eller alder, og havde ei engang såmeget enten hjerte eller ære i livet, at han skulde bluedes ved at besudle sit sværd med kvindeblod, og slagte småbørn i moderens skjød.
der sådant rygtedes, da kom der liv i syvald sigarson, som hidindtil havde siddet dorsk på bænk i faderborgen, men stod nu op så harmefuld og sankede folk til hævn. hake mærkede hvor folket flokkedes, da blev han ræd og skyndte sig ad hærvig til med tredieparten af sit folk, for til søes at frelse sig med flugten. stolt-hågen derimod, hans hjelpermand, lod ikke modet falde fordi hake flydde, dertil var han for stolt af den nylige seier, vilde og hellere falde end flye. han blev da nu tilbage som høvding for den øvrige hær, og slog sin leir lidt nedenfor ved alsted bye for at bie på flåden, thi den var endnu ikke kommet op af åen til sit beskikkede sted, og bister var hågen, thi han gav skibsfolkets dovenskab skyld for den langeleegs fart.
imidlertid gjorde sigars fald og syvalds kjærlighed så dybt et indtryk på det ganske folk, at hver mand glødede og greb til våben, ja, det er ingen løgn, at kvinder stilde sig hos mænd på rad, at fægte under danmarks banner. der soel gik op den næste morgen, begyndte slaget imellem hågen og syvald, to ganske dage blev der stridt, og stridt med højeste forbittrelse, hæren gik i blod, begge høvidsmænd faldt, men seierskrandsen smykkede dog levningen af danmarks sønner.
natten efter slaget kom da hakes flåde endelig til stæde og havde smålig måttet stage sig langs op ad suså, thi dengang var der dog en slags seilads, nu derimod er det kun sjelden man seer skibe der, for den sags skyld at løbet er blevet snevrere og vandet mindre, alt som brinkerne groede til og mudderet tog overhånd. såsnart det nu dagede, såe skibsfolket deres stalbrødres liig, de gave sig da flux ifærd med at stæde høvdingen til jorde, og opkastede derfor en mægtig høi, som man efter sagnet viser den og kalder hågens begravelse. imidlertid kom borkard med de skånske ryttere pludseligen over dem, slog hver og een ihjel, bemandede de tomme skibe, og foer, som fugl mon flyve, efter hake ha mundsen. han greb ham og i flugten, sloges med ham og ængstede ham så, at han med nød og neppe frelsde tre af sine skibe, og undkom til skotland, hvor han døde to år efter.
krig og vanheld havde nu således ødelagt den kongelige stamme her i dannemark, at der var igjen kun et eenligt skud tilbage, og det var sigars sønnedåtter, den gyrithe som alvilde havde født alf sigarsen, og der nu folket savnede sin gamle odelsbårne kongeslægt, da skildtes riget ad, og i hvert landskab kårede man sig en indfødt høvding. således blev da en ostmar høvding i skåne, hunding i sjælland, hane i fyen, rørik og hather i jylland.
hvad vi i en foreløbig kundgjørelse, mest bestemt for de medlemmer af det kongelige norske selskabs kjøbenhavnske afdeling, der ei vare tilstæde ved slutningsmødet den 3die august, have forklaret, gjentage vi her, at nemlig den forrige kjøbenhavnske afdeling fandt det nødvendigt med et venligt farvel at adskille sig fra velbemeldte selskab, men at de ved mødet nærværende medlemmer eenstemmig besluttede at oprette et eget selskab, hvis ønske var at bidrage til vedligeholdelse af det åndelige samfund i norden, som er skabt igjennem historien, elskeligt i sin grund, livsalig i sin virkning, og hvis egenlige idræt skulde være at fremme udgave og udbredelse af historiske  bøger der i norden kande gjøre krav på almeen interesse.
saxos og snorros herlige krøniker, der i de forbigangne århundreder have været menig mand så kjære, ere mindesmærker fra nordens middelalder til hvilke intet af europas folk kan vise magen, og ret fortrinlig skabte og skikkede til både ved stiil og indhold at gavne og forlyste ædle gemytter i borge og hytter til at vække og nære den fædrelandskjærlighed, der, fremforalt i norden er folkenes, i de sidste dage hardtad stemte, livsånde, disse ægte dannefe måtte naturligviis først og fremmest fængsle selskabets øie, og det såmeget mere, som ny oversættelser af disse den nordiske sagas hovedbøger just nu ere under arbejde, og den kjøbenhavnske afdeling netop havde havt det hverv at besørge heimskringla oversat og udgivet.
da selskabet derfor kårede os til for øieblikket at betænke dets tarv, pålagdes det os, som vor første forretning, at tilskrive selskabet for norges vel et venligt afskeds brev, og som den anden at udgive en prøve af hine bøgers nye oversættelse med et venligt spørgsmål til saxos og snorros landsmænd, om de, hvis oversættelsen tækkedes dem, vilde bidrage til, at den snart og sømmelig kunde udgåe og sælges for en småting.
efterat vi nu alt have stræbt at opfylde den første pligt, ile vi med at opfylde den anden, i det vi fremlægge prøven og indbyde enhver til, efter lyst og leilighed at bidrage sin skjærv enten til selskabets forehavende i almindelighed, eller til disse tvende bøgers udgave i særdeleshed. vort ønske er at såmange enkelte i norden som mueligt skulle bidrage, og således erhverve sig deelagtighed i hvad der er vort fælleds herlige odelsgods, og derfor modtages selv de mindste bidrag med samme glæde som de største. høieste-rets-advocat 
    treschov,
 boende i frederiksberggaden no. 13, modtager indtil videre såvel bidrag, som anmeldelser, hvis nogen skulde ønske at forsikkre selskabet om en understøttelse, det ei var hans leilighed strax at yde, og for  hvert bidrag af 10 rbdlr. n. v. og derover, meddeles en kvittering, der, hvis de anmeldte bøger ei udkomme, sikkrer ihændehaveren sit bidrags tilbagelevering. for norge blive andre anstalter trufne, og snarest mueligt skal vi nævne flere steder omkring i landet, hvor bidrag kan leveres og kvitteringer modtages, men såvel i mellemtiden, som fremdeles, vilde det meget fremme værket, hvis enhver, der fortrinlig lægger denne sag på hjerte, samlede de bidrag venner og bekjendte vilde yde, fremsendte dem og modtog beviis enten under eet fra det hele eller særskilt efter behag. derved vandtes også det, at der kunde gives beviser selv for de mindste bidrag, hvilket, når de indkomme særskilte, vilde medføre for stor uleilighed. at der skal vorde aflagt det strængeste offenlige regnskab, derfor borge vi med alt hvad der er helligt for sanddru og ordholdne mænd.
fremdeles er det os en kjær pligt at vedføie denne indbydelse al den oplysning om dette  værk og selskabets formål, som vi for øieblikket kan give.
efter vor betænkning skal såvel saxos som snorros krønike udkomme i to kvartbind trykkes med stor skrift, omtrent som peder klausens snorro, og betales med 1 a 2 sk. rbp. arket, blot for ikke til unytte at kastes ind i husene. saxos bog vil da udgjøre omtrent 100 og snorros 170 ark, hvert ark i et oplag af 2000 stykker, der synes passende, vil efter et løseligt overslag koste 50 rbdlr. og hele værket altså omtrent 13500 
        rbdlr. n. v. kan nu selskabet betids see udvei til hælvden af denne sum, håber det endnu i 1816 at kunde udgive de to første bind, nemlig saxos 9 første bøger og heimskringla til harald hårdrådes fald. kunde vi pryde disse udgaver med kobberet af saxos gamle, herlige tolk, anders sørensen vedel, og af en nordmand der kunde ståe i peder klausens sted, da vilde det glæde os, og vi bør ikke tvivle om her at møde konstnere, som med lyst ville bi drage til at hædre de hensovne og smykke nordens folkebøger.
finder nu selskabets idræt den understøttelse det var snart til at håbe, og vil være seent til at mistvivle om, da agter det ingenlunde at standse ved dette værks slutning, thi har end saxo og snorro ingen brødre så have de dog frænder, hvis tale ei heller bør hendøe, men klinge høilig over mark og fjeld, mange islandske sagaer, af hvilke vi blot vil nævne knytlinga, eigla og nials saga, fortjene uimodsigelig at være folkelæsning, andre såvelsom en stor deel oldtidskvad, der ei ere så skikkede til at læses almindelig, bør dog sikkerlig læses af mange på vor tids tungemål, og efter evne at fremme sådant er selskabets mening og lyst. endelig vil det og, såvidt mueligt, hjelpe til udgivelse og udbredelse af alt hvad det synes kan vække og nære fædrelandskjærlighed og fortroligt bekiendtskab med de forrige tider i norden, og kunde vi bidrage noget til at en fortsættelse  af dannemarks og norges krønike indtil vore dage, afpasset efter menigmands tarv, kom for lyset, da turde vi tage en dobbelt deel i den glæde, hver fædrenes ægte søn måtte føle ved at see så stort og tungt et savn afhjulpet.
at ei den mindste hytte, end sige borgene i åndens rige kan for penge enten bygges eller kjøbes, det har vi ikke glemt, og kunde intet øieblik ønske det mueligt, men desto retmæssigere er vort håb, at de ædle i rigerne vil, opvarmede ved fortids minder, kappes om med hånd og mund at yde hver sin skjærv til en værdig bautasteen på fædres gravhøi, hvis syn igjen kan vække og opgløde børnebørn, når vi ere samlede til vore fædre!
brødre! frænder! lad dog verden lære, at hvad vi her pegede på, var intet drømmebillede, men at den følelse der gløder end hos tusinder, kun ventede på at tales  til, for at opblusse med den gamle lue, den stadige, den rolige, den rene, som har havt et herligt hjem i norden, og er ei meer i verden, hvis den ei er der.
kjøbenhavn d. 9de septbr. 1815.
selskabets committerede:

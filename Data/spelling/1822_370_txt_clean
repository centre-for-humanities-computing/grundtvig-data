så er nu brudt din vandrings-stav,
dit time-glas udrundet!
så har du i den mørke grav
din sidste boelig fundet!
så har jeg da, o hjerte-stød! 
en moder kun i jordens skiød!
så holdt nu hjertet op at slåe,
hvorunder jeg har hvilet!
ei meer i moder-øine blåe
jeg skuer tåre-smilet!
i dybe suk fra klemte bryst
hendøde, kvalt, min moders røst!
nu, hun er lagt i orme-gård,
nu er den læbe tavnet,
som kiærlig i de spæde år
mig lærde fader-navnet,
mig lærde, på den mørke jord,
at finde lys i herrens ord!
mens bølgen under hrone-klint
sin havfru-sang istemmer, 
snart, med din kistes sidste splint,
hensmuldre dine lemmer,
ja, dele nu alt bange kår
med præstøe-pyntens kirke-gård!
og, moder kiær! ak, fra din grav
det ord med sælsom vælde
udfarer over bugt og hav,
vil manges moder giælde;
vil tone som en klage-sang
ved dronning-liig i dane-vang!
ja, gamle dagmar danebod!
du også var en præste-kvinde,
med tåre-smiil og adels-blod,
med skjoldmø-hegn om bly kiærminde;
du mangt et hierte-stød forvandt, 
og seent dit time-glas udrandt!
men, ak, tilsidst det dog udrandt,
og knukket er nu vandrings-staven.
dit sidste herberg du og fandt
i orme-gården, dødning-haven;
i dybe suk, fra klemte bryst,
hendøde, kvalt, din gamle røst!
mens bølgen under høie klinter
besynger dine fienders død,
hensmuldrer du i høst og vinter
i saga-gravens dunkle skiød,
og deler der fuldbange kår
med præstøe-pyntens kirke-gård!
dog, øie! tak, end i din grav,
for hvad du har udstrålet!
 tak, læber, som dog, før i tav,
mig lærde moders-målet!
tak, du, som fødte mig til dåb,
indpræntede mig livets håb!
min frelser lever, og jeg veed, 
han vil til støv nedtræde,
hvor dybt end orme-tand mig beed,
skal jeg ham see med glæde!
o! dybt det ord du prænted ind,
på moders-mål, i barne-sind!
det livets ord jeg bygger på,
trods orme, vind og vove:
af muld skal dødninger opståe
og frelseren høilove,
når luren drøner så i skye,
at stjerner falde, bjerge flye!
når herren under hoved-guld
fra himlen åbenbares,
for i sit hele helgen-kuld
på jorden at forklares,
alt hvad med ham var eet i ånd 
opståer i lysets klædebon!
det er et håb, o moder fiin!
som hjertet kan husvale;
et varsel er det jorde-lin,
du lagdes med i dvale,
for stråle-kjortlen let og prud,
du bære skal som christi brud!
dit tåre-smil ei sank i grav,
din afkom det skal arve;
min spæde søn du mild det gav
med hjertets regnbue-farve;
det følge ham, og ætten hans, 
til det opgåer i sole-glands!
så er din røst ei heller død,
hvor hjerte råder tunge,
din æt med den, i lyst og nød,
skal tale, bede, sjunge;
 dit hjerte-suk med psalme-klang
kun endes skal i jubel-sang!
o, moder! løst fra sotte-seng,
igien hos fader hjemme,
du ånder på min harpe-stræng,
det kan jeg grandt benemme;
den toner over bugt og hav
ved alle danskes moder-grav!
ja, olde-moder faur og fiin!
i dødens skygge-dale,
du lagdes, med dit jorde-lin,
kun og i vinter-dvale;
til venne-fryd og fiende-skam
du stiger snart i svane-ham!
når lynet knittrer, luren gåer, 
forkynder herrens komme,
af graven du med fryd opståer,
at høre herrens domme,
som eet med ham i sandheds ånd
at bære lysets klædebon!
vel faldt dit mål på sotte-seng,
men sank dog ei i graven,
det gienlød i din psalter-stræng,
låe skjult i rime-staven,
der fandtes det af ham, du blid
gav tåre-smil i nødens tid!
det klinger nu på kirke-gård
fra sønne-sønnens tunge,
som gladelig, når du opståer,
skal svane-psalmen sjunge,
på gammelt dansk, til over skye
han nemmer i guds huus det nye!
så priis, min sjæl, den herres navn,
som endte dødens dage,
som kom fra graven, os til gavn,
med lys og liv tilbage,
som med sit ord, før vi det veed,
opvækker støv til herlighed!
omsvævet af min moders ånd
jeg føler det med glæde,
at hvad der er i herrens hånd,
er altid nær tilstæde,
med livets håb, med lys og trøst
hvor hjertet slåer i christen bryst.
o moder-støv og moder-ånd!
mit hjertes tak du have,
som lærde mig, i lede-bånd,
på herrens ord at stave,
at stave, grunde, bygge på
det ord, som aldrig skal forgåe!!
n. f. s. grundtvig.

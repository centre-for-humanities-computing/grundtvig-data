under dette uskyldige navn agter jeg af og til, efter stemning og omstændigheder, at sige mine uforgribelige tanker om adskilligt i bog-verdenen, mest småting og uting, ingenlunde for at giøre stort væsen af ingen ting, eller fluer til elephanter, men fordi jeg er aldeles af adskillige håbefulde ynglingers mening, at vi nu har vådt nok, og kunde høit behøve lidt tørt, og det såmeget mere, som de samme kiære ynglinger synes, uagtet al god villie, ikke at være så ganske i det rene med det tørres theorie, og naturligviis endnu mindre med praxis, thi her giælder ret øiensynlig det gamle gyldne ord: ars longa vita brevis, og somme tider synes jeg endogså at det de tørre med, er ikke blot lidt klamt og fugtigt, men ganske vådt. det siger imidlertid intet, de har dog brudt isen, som man siger, og det er store ting, de har gjort det  tørres fornødenhed ret beskuelig, og skiænket os det objective, og det er nu ikke mere end vores skyldighed som har alderen at træde til som subjectet og gjøre gavn. nu vilde vel gamle hans mikkelsen, på sin ligefremme maneer sige, at det er såmeget sagt, som at de har bundet riis til deres egen **, men skiøndt det materialiter kan være ganske rigtigt, er det dog formaliter lidt crast, thi disse kiære musebørn, om de end ikke selv ere blevne rigtig tørre endnu, have dog en sådan inderlig følelse af det vådes ubehagelighed, og en så uinteresseret kiærlighed til det tørre, at det vist er dem det samme hvem der bliver tørt, og når de uden at næsten derved tabde noget, fornemmelig kunde tørres selv, tør man ikke tvivle på det vilde være dem en besynderlig fornøielse. det mener jeg nu rigtig lod sig gjøre, og uagtet jeg helst overlod andre, som dertil have mere anlæg, tid og færdighed, den bestilling, så synes mig dog, det var synd at nægte min ringe tjeneste indtil videre, da jeg seer den er ikke overflødig. vel tørrer den halvopstandne stads-satyriker fra kallundborg imellemstunder både små og store ganske artig, men dog sjelden ret efter mit hoved, og end sjeldnere, hvad her er hoved-sagen, efter mit hjerte; ja man kunde vel sige, at han i grunden dypper mere end han  tørrer, og uagtet det nu også er ganske rigtigt at meget må skylles førend det kan tørres tilgavns, så er det dog også rigtigt at man må ikke blive ved at dyppe til bunds, når man vil skylle reent og at der må være måde med. see, derfor vil jeg nu, til han selv, eller hans lovlige eftermand, kan få i sinde at rygte sit embede ordentlig, fungere som constitueret, og sågodt jeg kan, tørre hvad han skyller, forsåvidt jeg synes det er forsvarligt, uden derfor at frasige mig ret til at skylle selv efter omstændighederne, eller til endog at tørre ham selv lidt, om jeg finder det fornødent. at jeg tilstår både ham selv og de små med de store ret til at skylle og tørre mig igien på en skikkelig måde, følger af sig selv, og det skulde være mig en stor fornøielse om vi allesammen snart kunde fåe vores både på det rene og på det tørre, så den hele bestilling kunde blive en sinecure. for resten har jeg ikke andet at anmærke, end at med de små mener jeg de poetiske små, både med og uden skiæg på hagen, som især i det sidste grødefulde år ere blevne så talrige; de har dristig vovet at ville tørre både vor herre og os allesammen og gjort det såvidt de kunde nåe, som da naturligviis ikke var til himlen, med deres moders  karklud og deres egne bleer, halvt har de vundet spil, siger man, men det er ligeså meget som ingen ting, nu, i dette gode ny år, har jeg i sinde at have en lille finger i spillet med, og kan de små komme til at gåe af med hele profitten, skal det usigelig glæde mig, thi jeg under dem den, og det vil da give sig i enden.

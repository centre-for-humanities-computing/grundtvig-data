tunger i de dødes rige!
               han som dyrked eder bedst,
               ak! han er nu eders lige,
               død er eders offer-præst,
               flammerne til eders ære
               måtte brat ham selv fortære!
derfor må med eder kive
               skjalden ved den høvdings grav,
               hvor, mens norden er ilive,
               spire skal en rune-stav,
               ja, i hånden på den gjæve,
               rune-spiret stolt sig hæve!
eders tempel ståer i hulen,
               hvor ei solen ståer for syn,
               eders alter dybt i kulen,
               hvor kun himlen sees ved lyn,
               hvor, i lampen som han tænder,
               præsten selv sit lys udbrænder!
broder ei tør ham jeg kalde,
               der, som rune-skrift i steen,
               sad, hvor nødig færdes skjalde,
               mellem klang af dødning-been;
               skjaldeligt var ei hans tykke,
               ei hans værk og ei hans lykke!
dog, kun mellem skjaldens frænder
               finder man en unger-svend,
               der sit livs-lys selv udbrænder
               for hvad længst er svundet hen,
               ei for guld og dog med gammen
               selv gåer op i alter-flammen!
ja, hvo mægter lys at tænde,
               bro at slåe i dødens land?
               kæmpens søn og skjaldens frænde,
               ingen ringere end han!
               det i liv og død stadfæster
               nordens tabte rune-mester!
tunger i de dødes rige!
               eders dyrker-flok er stor,
               men hvor finde i hans lige,
               mellem hav, fra syd til nord,
               mellem dem der aldrig kjendte
               mere lys end andre tændte!
vidt han vandred selv på jorden,
               ledte om sin lige-mand,
               gik til hekla høit mod norden,
               ganges ned i sønder-strand;
               fandt dog ingen stort at regne,
               selv et sær-syn allevegne!
iis han brød på nøgne fjelde,
               kun i spor af reen og gems,
               og kan nogen sanddru melde,
               han ham mødte under thems,
               sikkert var da hos den anden
               lykken bedre end forstanden!
ja, det skal hans grav-skrift være:
               vei han brød hvor han kom hen,
               som det kaldes skal en ære
               at betræde ret igjen,
               og han kom fra renens veie
               ned til elephanters leie!
derfor, tunger, som end leve,
               og hans læber fortrin gav!
                skatter høit de rune-breve,
               som har viist: ved støtte-stav
               mødes skal engang i norden
               sprogene fra hele jorden!
dog, gid aldrig, mens i grøde
               bøg end ståer ved bælt og sund,
               offre sig til tunger døde
               nogen kæmpe-søn i lund,
               så de ham ved løfte-staven
               drage ned til sig i graven!
hvad, med fingeren på munden,
               dulgt de har, til dødens gavn,
               at de stumme er i grunden,
               røbes brat i deres favn,
               hvor end ei en lyd til klage
               er for elskeren tilbage!
derfor sank i grav uhevnet
               kæmpen bold i manddoms-år,
               sank, trods al hans dåd, unævnet,
               hvis ei end i leire-gård,
               til hans drape lydt at sjunge,
               levede den danske tunge!
derfor i, som bedst var tjente
               med hans tunge og hans tand,
               selv om eder han miskiendte,
               tunge-mål i livets land!
               sukker dybt, når kæmper knæle!
               sørger for hans efter-mæle!
n. f. s. grundtvig.

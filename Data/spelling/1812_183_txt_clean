hvorvidt nytårsgaver, der ere en blanding af allehånde, sanket blot til tidskort i en ledig stund, passelig kunne underkastes en ordenlig bedømmelse, vil jeg lade stå derhen; men at min saga, der, som en anden bog, kunde udgå når det skulde være, blot fordi den heder nytårsgave behandles ligeså flygtig, synes mig forunderligt. imidlertid er det dog skeet, og selv hvad der havde ladet sig gøre med få linier, en ordenlig angivelse af indholdet, fattes. dog for at påanke en ting, der bør være mig såre ligegyldig, vilde jeg ikke grebet pennen; men i sin lige ubeviste roes og daddel har anm. ladet ord indløbe, der både ere usandfærdige og kan tjene til at kaste skygge på min tænkemåde og idræt, til dem må jeg ikke tie. alle småting, som om nytårsgavens navn, min formentlige uvidenhed om myremænds æt og andet sligt, vil jeg gå forbi, og ene holde mig til de betydelige udladelser af anm. han mener at min fortale står på et upassende sted og laster mig, fordi jeg således griber enhver leilighed til at aflægge min lutherske troesbekendelse. anm. har neppe med ret opmærksomhed læst fortale og bog, thi ellers vilde han sikkert have opdaget at fortalen i sit anlæg hænger på det nøieste sammen med bogens originale indhold, og at der til dens bredde i  visse dele, er en både angivet og uforkastelig grund. når jeg troede at min sang og tale om verdslige handler kunde forarge svage, men velsindede brødre og når jeg, formedelst min bekendte tænkemåde om bibel og kristendom, kunde tiltro min stemme nogen vægt til at berigtige en pietistisk vildfarelse, var det da ikke i begge måder både sømmeligt og tilbørligt at anvende nogle blade til drøftning af den i kristelige tider så omtvistede sag? at denne drøftning ikke behager, ja på en måde ikke vedkommer de fleste læsere måtte jeg ikke bryde mig om, og at enhver leilighed til at aflægge min, ikke lutherske men bibelske, troesbekendelse må som kristen være mig kær, følger af sig selv. vel veed jeg, at på den senere tid, da selv de mere kristelig sindede mænd begyndte halv at skamme sig ved deres gammeldags tro og at halte til begge sider, blev det skik, udenfor de egenlig theologiske enemærker hartad ængstelig at undgå ethvert ord, der kunde minde om kristendom; men det veed jeg også, at kristendommen ikke er en tro, der kan lade sig nøie med, at være en enkelt tilgift til menneskets øvrige beskuelser; men at den må være sjælen i dem alle. adskillelsen af religion og theologie er her en blot spidsfindighed, når ellers theologien ikke selv er blevet til en sådan, og til alle sådanne hinkere siger elias: er jehova eders gud, da følger ham, men er bål det, da følger ham! jeg har derfor i denne hensigt intet høiere ønske, end stedse mere at fortjene den roes, anm.  tillægger mig: at jeg er den samme som dogmatiker, historiker og digter. desto meer må det smerte mig, når anm. udtrykker sig så tvetydig om denne ensformighed (skulde dog vel være eenhed) i min digten og tragten, sprog og maneer, at han let kan troes at formode, den ikke er naturlig (sand) men affecteret (hyklet). vist nok mener jeg det vilde være en psykologisk umulighed således i forskellige egne at beholde den samme synsmåde, når den ei havde sin grund i øiet; men jeg troer desuden at turde gentage, at er der endnu i det halvdødede ord på papiret noget som kan vidne om dets udspring fra væsenets inderste kilde, da er det i mine skrifter visselig tilstæde. hvad skulde også bevæge mig til at hykle en tro, som spottes af tidsalderen og agtes selv af de mere indsigtsfulde og milde for et vist tegn på sværmeri og indskrænket forstand? jeg hører dog i sandhed ikke til de elendige, som ønske at synde trygt under korset, og tragtede jeg efter navnkundighed behøvede jeg ikke at stræbe til den på en så foragtet og tornefuld vei. en langt mageligere ligger for mig, thi jeg tør sige, at gud har udrustet mig med evner og kundskaber som, når jeg vilde misbruge dem til at smigre tidsalderen og dens tænkemåde, eller også kun lade dem være uanfægtede, måtte sikkre mig yndest og berømmelse. dårlig, ja afsindig måtte jeg være, om jeg vilde forsage disse ting og udholde mangen hård kamp for at kunne det, for med spot og ugunst at vinde et navn mellem de sværmeriske, forvirrede hoveder, der sætte en ære i at have deres mening for dem selv. jeg skulde ikke tro, at enten mit offenlige eller private liv berettiger nogen til en sådan formodning, og der bliver da ingen bevægende grund til min adfærd tilovers, uden den som jeg for guds åsyn tør vidne at være den sande: jeg troer og derfor taler jeg. derfor vil jeg med guds hjelp aldrig bøie mig for tidens afguder, om de end tilbøde mig alle verdens riger og deres herligheder, derfor vil jeg, medens man kalder mig sværmer ja vel endog fanatiker, rolig vandre min beskikkede vei og ene kæmpe med åndens sværd.
ligeså utilbørlig som hin formodning vilde være, er den beskyldning af anm. at jeg venter fædrelandets og hele verdens igenløsning af visse  dogmatiske formularers genindførelse og offenlige bekendelse. anm. kalder selv denne afsindige forventning uforenelig med mine historiske kundskaber og overblik; men hvorledes kommer han da til at tro dem forenede hos mig? har jeg nogensinde anprist en tro som kun er et mundeveir? ja, griber jeg ikke netop enhver leilighed til at bekæmpe den? har jeg ikke tit nok sagt at den tro på det guddommelige som før har genløst slægten og som ene kan genløse den, må indtage det hele menneske og åbenbare sig i al hans digten og tragten. ansåe anm. lærdommene om bibelens guddommelige oprindelse og om kristi forsoning for blotte dogmatiske formularer, da kunde han fra et uhistorisk stade le ad mine forventninger, men en sådan mening har han ingenlunde vedkendt sig, og jeg veed at han har historisk overblik nok til at vide, hvilken kraft troen på hine lærdomme kan indgyde mennesket og hvor store bjerge den har fløttet under tidernes løb. fra alle sider er det mig da høist ubegribeligt hvorledes anm. kunde overtale sig til, ved en så skæv vending, at fremstille mine forventninger og bestræbelser i et latterligt lys, og han havde ingen ret til at vredes på mig, om jeg anklagede ham for, her at have brugt et uværdigt konstgreb.
endelig er der endnu en udladelse af anm. som synes ubetydelig, men som jeg ikke kan anse derfor. han siger at mine læsere må finde sig i af mig at ansees for og kaldes vantro, hvis de hist og her antage nogle poetiske scener for fantasispil, som jeg vil have ansete for virkelige facta. betragtede jeg historien, lig mange andre digtere, som en dynge af stof, jeg havde lov til at behandle og, som det heder, forskønne efter tykke og lune, da måtte hin udladelse være mig ligegyldig. nu er det derimod min høieste attrå som digter, at sanddruhed også i historien må være min muses kendemærke, jeg troer at digteren også dertil fik seerblik, at han med det skulde stræbe at opdage begivenhedernes sande skikkelse og sammenhæng, ligesom det overalt er hans kald, at skue og åbenbare guddommens lønlige spor. på den poetiske klædning nær, siger og mener jeg det samme i prosa som i vers, og ingen beskyldning kan da være mig fra denne  side mere nærgående, end den, at jeg sælger løgn for sandhed, at jeg alvorlig vil indbilde mine læsere at noget er historisk factum, som dog er et blot fantasispil. blev denne mening om mig almindelig, måtte jeg, om det kunde hjelpe, bortkaste harpen, thi for at kildre øret og forlyste en ørkesløs fantasi griber jeg ei dens strænge, dertil er min tid for knap og mit kald for helligt. hvad har nu foranlediget hin beskyldning? at jeg i fortalen sagde om min mindesang over morten borup at den, på klædningen nær, står i marmora danica som et tørt historisk factum. er dette løgn da er jeg med rette beskæmmet, men det er vitterlig sandhed. står der ikke pag. 118 at borup i sit 24de år underlig dreves af fogdens slag og trudsler fra leen til skolenjeg har siden seet, at vorm har et andet årstal, men veed ei på hvad grund. i hovedsagen er det også ligegyldigt., at han i domkirken gjorde det løfte at tjene gud i skolen al sin tid, at han holdt sit løfte og optugtede de mænd, som bleve de vigtigste redskaber ved reformationens indførelse i dannemark? er det ikke også sandt, at borup må være kommet i skolen netop det år, da luther fødtes? det kommer jo ikke her an på, om det var liliernes syn, der nærede borups tillid til gud, om det var mortens nat og ligeoverfor altertavlen, han gjorde sit løfte eller ei, disse ting ere ikke udsmykkelser, men hører til de passelige muligheder, hvorved digteren søger at erstatte savnet af de udslettede småtræk i det historiske billede. hovedsagen er den, at forsynet, medens luther fødtes og voxde i tydskland også i dannemark på underlige måder føiede omstændighederne til hans læres modtagelse. borups hændelser og idrætter ere kun et led af kæden, men upåtvivlelig et hovedled, som passelig kan forestille den hele. nu dømme hver kyndig læser, om jeg har solgt tomt fantasiespil for sandhed, og om jeg ikke med føie kaldte dem vantro, som ei her vilde erkende spor af forsynets styrelse. det mildeste, men dog måskee det sandeste jeg da her og vel i det hele kan sige om anm. er, at han har forhastet sig, men det måtte en recensent allermindst.
jeg har siden seet, at vorm har et andet årstal, men veed ei på hvad grund. i hovedsagen er det også ligegyldigt.
til slutning æsker jeg herved anmelderens erklæring om, hvorvidt jeg i de ting andre kan vide har løiet, eller ikke, samt om, hvorvidt han ved sin underlige tale om affectation havde isinde at stemple mig som en hykler. jeg æsker og venter en erklæring, som kan sømme sig for en redelig mand, som, når han har kastet skygge på sin næstes sindelag, enten ligefrem vedstår det som sin mening, eller tilstår sin ubetænksomhed. en undvigende dom vilde beskæmme ham selv, og taushed erklærer jeg herved, for tegn på en slet sag.
n. f. s. grundtvig.

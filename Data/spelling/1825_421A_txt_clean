epistelen. ephes. vi, 10-17.
i det øvrige mine brødre! vorder stærke i herren og i hans styrkes kraft! ifører guds fulde harnisk, at i kan være mægtige til at ståe imod djævelens snedige anløb! thi vi have ikke kamp mod kiød og blod, men mod fyrstendømmer og vælde, mod verdens herrer, som regiere i denne verdens mørke, mod ondskabs ånder, som ere under himmelen. derfor tager guds fulde harnisk på, at i kan modståe på den onde dag, og ståe, når i have udrettet alle ting! ståer derfor opbundne omkring eders lænder med sandhed, og iførte med retfærdigheds pantser! og værer iførte på fødderne med fredens evangelii færdighed, så i for alle ting antage troens skjold, hvormed i skal kunne slukke alle den ondes gloende pile! og tager saliggjørelsens hjelm, og åndens sværd som er guds ord!
brødre! vi have kamp; så siger apostelen til sine med-christne, og formaner dem på det alvorligste til at fare i harnisk, så de, i guds fulde rustning, kunne møde fienden, mægtige til at imodståe alle hans snedige anløb, dygtige til at beholde marken, og lyksalige nok til i himlen at ende deres bane med seier og ære. brødre! vi have  kamp, det må da, christne venner! også være det store alvors-ord, hvormed vi tiltale hverandre, såsandt vi ellers vil bevare broderskabet med apostelen, det er: såsandt vi ville være guds børn med ham i christo jesu! lad da kun verdens præster og propheter råbe: brødre! vi vil have fred, verdens fred, hvad det så end skal koste! lad dem kun høste verdens pris for mildhed og sagtmodighed, for viisdom og kiærlighed! lad dem kun hellige og velsigne verdens had og forbittrelse mod os, fordi vi, som frelseren, vidne om den, at dens gierninger ere onde! lad kun så være, da det, efter herrens ord, kan ikke være anderledes, end at de som ere af verden, måe tale af verden, og høres af den, som elsker kun sit eget, og at vi måe hades af den verden, der haver hadet vor herre og mester, 
                     jesum christum,
                   og alle vore ægte brødre i ham, med apostlerne og deres rette efterfølgere, haver hadet dem førend os! lad det ei undre, end sige da forfærde os, at man taler allehånde ondt om os for 
                     jesu
                   navns bekiendelses skyld; thi tjenerne ere jo dog ikke bedre end herren, og haver man kaldt vor hosbond den øverste blandt djævlene, må dumme små-djævle naturligviis blive det ypperste navn, man  kan give hans husfolk! rolig og frimodig sige vi da: brødre! vi måe, vi vil have kamp, i herrens navn, vi vil det, vist nok ikke, fordi kampen er behagelig, ei fordi vi fattes den høie viisdom, at det er langt mageligere, medens fienden raser, at sidde med hænderne i skiødet, end i åben mark at gåe ham på klingen, langt nemmere at tale verden end at tale herren efter munden, til behag, langt klogere, i kiødelig forstand, at læmpe sig efter verden end at byde den spidsen; nei visselig, ei derfor ville vi have kamp, men fordi vi see, af herrens ord og af christen-folkets store levnets-løb, at kampen er uundgåelig, når vi ikke som krystere vil rømme fra sandheds, fra vor herres 
                     jesu christi
                   og hans korses banner, når vi ikke vil have vor deel med verdens folk, hvis lykke og glæde forsvinder som drømmen, men føle lyst til med evig fryde-sang at bære blus for vor konge ved hans store indtog i det himmelske jerusalem, ved den store bryllups-høitid i faderens hus
                med de liflige værelser! ja, derfor, for evig sandheds og saligheds: for 
                  jesu christi
                skyld og vor forsamlings til ham, derfor, christne, vil vi have kamp, den samme kamp, som herrens apostler og alle  vore med-brødre og med-tienere i herren, der i de forbigangne tider have agtet guds dårskab for visere end menneskene, have stridt den gode strid, fuldendt løbet, og bevaret troen; ere hensovne i fred, ei i den fred, som verden giver, men i guds fred, som overgåer al forstand og forvarer hjerter og tanker i 
                  christo jesu;
                ere indgangne i hvilen, den store hvile, som gud haver beredt sit folk, og bie kun på os som end vil stride samme strid, for at istemme seiers-sangen: det evige halleluja! o store gud, vi love dig! ja, brødre, derfor vil vi have kamp i herrens navn, og det skal være vor trøst, at for hans øine, der ikke dømmer efter skin, men efter sandhed, omgåes vi ikke som de uvise men som de vise, aldenstund vi kæmpe ei for det uvisse, men for det visse, ei for en forgængelig, men for en uforgængelig krone, ja, det skal trøste os over al vor møie på jorden, at, er end kampen hård, så er og seiren nær, og hvilen sød!
brødre! siger apostelen, vi have kamp, ikke med kjød og blod, men med fyrstendømmer og magter, med verdens herrer, som regiere i denne verdens, denne tids-alders, mørke, med det åndelige ondskab under  himmelen; derfor tager guds fulde rustning på! sandelig, lytte vi kun troende til denne apostel-tale, som ånden fører til menigheden, da kan vi umuelig tvivle om, at kampen jo er hård, at striden jo er heed; thi, er det ikke kiød og blod, men en, med mørkets scepter, denne verdens-tid beherskende ondskabsfuld åndelighed, vi have at bekæmpe, er det ikke vore egne de synlige, men guds og vor herres 
               jesu christi
             usynlige fiender, med hvilke vi skal prøve styrke, og kan vi derfor kun beståe i kampen, ved omhyggelig at iføre os guds fulde rustning; o, da må kampen sagtens være hård for os, der af naturen selv ere kiødelige, og sandse kun de kiødelige ting, hård for os, som, når vi end have begyndt i ånden, dog idelig fristes til at fuldende i kiødet, hård for os, som, under kampen altid ståe fare for, snart at hovmodes og snart at forsage: snart at forlade os på vor egen rustning, og snart at mistvivle om, at selv guds fulde rustning kan giøre os dygtige til at beståe på den onde dag, og som uovervindelige kæmper ære det banner, den herre zebaoths 
               banner, vi følge! ja, brødre, derfor, men også kun derfor er kampen hård og farlig; thi var fienden kun aldeles  udenfor os, da var kampen i guds fulde rustning let, da var den som en leg, et vædde-løb og fægter-spil om hæders-krandsen; thi hvad formåer al verdens magt og hele helvede mod ham, som haver al magt i himlen og på jorden, mod ham, hvis helte-gierninger i tidens løb med torden-røst
               gientage hvad han siger ved propheten: vil øxen løfte sig mod den, som hugger, kieppen imod den, som slåer? vil nogen prøve styrke med mig! o, lad ham dog heller slutte fred med mig!
ja, vare vi kun fuldkommelig den levende guds tienere, altid, fra top til tå, fra hoved-isse til fod-såle, klædte i hans rustning: med evangelisk nidkiærhed, med sandheds belte, og åndens sværd, som er guds ord, med troens skjold, med retfærdigheds brynie, og saligheds hjelm, da skulde vi og altid gåe i strid mod mørkets magt og verdens ånd, som til en dands, da skulde vort krigs-løsen kun være nyn på seiers-sangen, da skulde vor åndelige kamp kun være sværde-lyn over fiendens isse, til han forsvandt i det yderste mørke, hvor der ei meer er magt til strid, men kun til gråd og tænders gnidsel! men de christnes kamp er hård, fordi hoved-slagene ståe langt fra verdens 
                øine, ståe inden i os, om det guds-rige, der kommer ikke så, at man kan pege derpå, og sige: see her og see der! ja, derfor er den hård, de christnes kamp, fordi vi have fienden inden voldene, fordi den udvortes kamp er kun som en skygge af den indvortes, fordi i os selv, det er i vort kiød boer intet godt; fordi den falske viisdom, den vantro, den spot, den hovmod, den verdens-kiærlighed, den dorskhed, ligegyldighed og lunkenhed, vi i verden har at drages med, de beleire idelig vort eget hjerte, bryde ind, såsnart vi slumre kun et øieblik, og kan da umuelig uden hårdnakket kamp og dybe sår igjen uddrives!
o, christne venner! det måe, det ville vi da aldrig glemme, at kun derfor er vor christelige kamp så hård, fordi kiødets sands også i os er fiendskab imod gud, så at selv ordets tienere, skiøndt deres kamp for menigheden er af en egen art, dog vist alle måe bekiende, det er den hårdeste kamp, de føre hos sig selv i det skjulte, med verdens ånd i deres eget bryst, med slangen i barmen! ingenlunde vil vi dølge for os selv og for hverandre, at den christelige kamp er hård, men beskiæmme ville vi vor egen lunkenhed, ved høit og frit at bekiende, den  kamp er kun hård, fordi vi have fienden kiær; thi det er den christelige kamps hemmelighed, som verden aldrig kan forståe, da det er tvertimod dens ånd og skik, at 
               vore egne fiender skal vi elske, men herrens fiender skal vi hade! alt det fiendtlige, som kun er kiød og blod, og kan i det høieste slåe legemlig ihjel, det skal vi elske, skiøndt det piner os, og overvinde ved tålmodighed; thi således giør vi med vort eget kiød og blod, hade det ikke, men føde og vederkvæge det, endskiøndt det smerter os, og fører os til graven, og vi skal elske næsten som os selv; men alt det fiendtlige som er åndelig ondskab, strider imod gud og sandhed, og kan myrde sjæle, det skal vi i sandhed hade, aldrig skåne, men i guds fulde rustning åndelig bestride, og af al magt ødelægge, som skrevet ståer: i, som elske herren, hader det onde! forbandet den som giør herrens gierning med svig og forhindrer sit sværd; thi hvad samfund er der mellem lys og mørke, hvordan kan christus komme overeens med belial, og hvad deel haver den troende med de vantroe! således skal vi forståe apostelens ord i dagens epistel, at det er ikke med kiød og blod, men med den åndelige ondskab vi have kamp, og at vore  strids-våben derfor naturligviis ei kan eller måe være kiødelige, men åndelige, til at nedbryde alle de befæstninger, som trodse guds ord, det åndens sværd, vi kaldtes til i herrens navn at føre. og sandelig, dersom vi efter denne oplysning endnu sammenblande de fiender vi skal elske og spare, med dem vi skal hade og nedhugge, forvexle det sværd vi skal stikke i balgen, med det vi på herrens ord skal lade udfare, at giøre hans gierning uden svig, sammenblande og forvexle vi endnu disse himmelvidt forskiellige ting, og råbe fred, hvor der er ingen fred, fred med herrens fiender, som med brødre, skiøndt det er hvad herren hader, vil vi, som 
               eli, være fredelige, sagtmodige, venlige mod den åndelige ondskab i verden; sandelig, da er det kun fordi vi have sluttet fred med fienden i vort inderste; thi vi kunde bestride sandheds fiender i verden og dog skåne dem hos os selv, men opvækkes vi end ikke til nidkiærhed, når vi møde dem på fremmed grund, da pleie vi ustridig venskab med dem i vort eget huus, og hvad vi hade hos os selv, kan vi umuelig elske hos andre!
således, christne! skal vi beskiæmme vor lunkenhed, som vi, for at undgåe  verdens had og kampens hede, har af naturen lyst til at skjule under fredeligheds og kiærligheds, under sindigheds, sagtmodigheds og mildheds dække, således skal vi beskiæmme den, og komme herrens ord ihu: fordi du er lunken, er hverken kold eller varm, derfor udspytter jeg dig af min mund!
dog, vel os, christne venner! thi seer kun han, som seer vort hjerte, at ånden er villig, skiøndt kiødet er skrøbeligt, seer han kun, at vi dog i grunden stræbe at hade hans fiender, i os selv og i verden, med et åndeligt, et himmelsk, et sandhedskiærligt had; seer han kun, at, om vi end krympe os for kampen, så er det dog i grunden vort hjertes begiæring at beståe den mandelig i herren, i guds fulde rustning; o, da er ingen herre, ingen høvding nådig, from og god som han, da tugter og beskiæmmer han kun vor lunkenhed, for at kunne komme vor skrøbelighed til hjelp, så vi ei falde i fiendernes hænder; og er hans ord end som en hammer, der knuser klipper, så banker han dog kun med den på vort hjerte-kammer, for at vi skal lukke op, at han kan indgåe og holde nadver med os; og kiærlig trøster han  os under kampens hede med seirens glands og hvilens sødhed!
ja, christne venner! bliver kampen derved hård, at hoved-slagene måe ståe på vore egne enemærker, måe koste hjerte-sår og hjerte-blod, o, så bliver også netop derved, når vi ærlig kæmpe, forvisningen om herlig seier og om liflig hvile så fast og levende, som den var ellers aldrig blevet, så her, som allevegne, vender gud det for sine til godt, hvad fienden af ondskab optænker imod dem, og de måe taknemmelig føle, det er en velsignet sandhed, at alle ting tjene dem til gode, som elske gud!
vi have et fast prophetisk ord, der skal lyse for os, som en nat-lampe, til dagen gryer og morgen-stjernen oprinder i vort hjerte, og ordet er den forjættelse, at herren vil være med os alle dage til verdens ende, at helvedes porte skal aldrig fåe overhånd over hans kirke og menighed, og at, om end himmel og jord forgåer, skal hans ord dog ingenlunde forgåe: svigte og glippe. denne forvisning, at herren er med os, strider med os og strider for os, alle såmange som han finder i  huset på klippen, den allene er det som spåer os seier  i vor strid for evangelium; thi som vore fædre sang på denne dag:
vil gud vor herre ei med os ståe;
               når vore fiender komme,
               vil gud vor sag ei tage sig på,
               og stride os til fromme;
               uden han israel hjelper vist,
               og selv forstyrrer fiendens list,
               da have vi forloret!
så er det alle dage, og troede vi da ikke med fædrene, at den vældige helt, som beholder altid marken, at han vil stride for os, hvis egen magt er intet værd, da lode vi vel være at tilegne os det store christelige helte-ord:
om verden fuld af djævle vår,
               som vilde os slet opsluge,
               vi frygte dem ikke ved et hår;
kun med den gamle, enfoldige, prøvede, aldrig skuffede tillid til vor herres 
               jesu christi
             kiærlige, guddomskraftige nærværelse iblandt os, kun med den kan vi trodse hans fiender og synge:
deres snarer vil han sønderrive,
               deres falske lære skal øde blive,
               det kunne de ikke forhindre!
men, christne venner! hvorved er det vel, at denne tro på herrens nærværelse, og denne overbeviisning om fiendens afmagt imod ham, hvorved er det vel, at denne tro
                og forsikkring bliver levende, styrkende, trøstelig for os, hvorved, uden ved den erfaring, hvorpå de christnes indvortes kamp er så rig, ved den erfaring, at herren end er nær hos alle dem, som ham i sandhed påkalde, og at hans arm er ingenlunde forkortet, at han hører de gudfrygtiges råb og hjelper dem, hører ofte, før vi råbe, svarer, før vi kalde, frelser, før vi skue faren! kun da, når vi således have lært at kiende, hvor eiegod den herre er, vi tjene, hvor almægtig han er, den helt, hvis seier over død og djævel vi bevidne, hvilken livsalig hjelper i nød han er, den frelser, hvis navn vi udråbe, som det eneste under himlen, hvori det er syndere givet at finde lægedom, at finde fred og salighed for sjæl og hjerte; kun da, når vi således af erfaring have lært at kiende vor herres og frelsers 
                  jesu christi
                venne-hjerte og helte-kraft, menneske-ømhed og guddoms-magt, kun da fåe vi magt til at stole på ham, til med hans ord som vort skjold at trodse verden og dens ånd, som for hans, for 
                  jesu
                navns bekiendelses skyld, opfarer og raser imod os; kun da bliver det os midt i kampens hede en urokkelig vished, en livsalig opmuntring, at seiren er nær!
dog, christne venner! skiøndt seiers-håbet er os nødvendigt under kampen, og skiøndt det er aldeles vist, at jo mere christi fiender larme, jo stærkere de trodse, des vissere, des nærmere er seiren over dem, så lad os dog aldrig glemme, hvad daglig erfaring i vort inderste indskiærper os, at med vore seire herneden haver det ingen bestandighed, er det kun lidet bevendt, uden forsåvidt de stadfæste og oplive os i troen på den ene store åndelige seier, som er vundet under himlen, på 
                  seiren, jesus christus vandt for os alle, da han sønderknuste slangens hoved, seiren, som engle kun værdig besynge, og hvis salige følger kun en herlig evighed kan ret åbenbare! lad os aldrig knytte vor trøst og glæde til de timelige seire, vi i herrens navn kan vinde; thi dermed skabe vi os bittre sorger, ei blot fordi der, sålænge vi vandre herneden, altid kommer nat efter dag, og fald efter seier, men især, fordi vi aldrig ere lettere at overvinde end i seiers-rusen, aldrig stærkere, end når vi seire, fristes til at høste i kiødet, hvad der blev sået i ånden, aldrig snarere glemme at våge og bede, og dermed iføre os den guds fulde rustning, som ene kan beskiærme os mod djævelens snedige anløb! dybt skal  vi indprænte os hvad 
                     jesus
                   sagde til sine discipler, da de hoverede over, at også de urene ånder vare dem lydige i hans navn; thi da sagde herren: glæder eder ikke derover, at ånderne ere eder underdanige, men glæder eder heller over at eders navne ere skrevne i livsens bog!
ja christne! så skal det være: hver en seier over åndeligt ondskab, vi, indvortes eller udvortes, i herrens navn vente og vinde, enhver sådan seier skal vi kun regne til vinding for herren, kun glæde os over, som et nyt beviis til de mange på, at han som har al magt i himlen og på jorden, at han er med sin ånd og kraft tilstæde blandt os, som blandt sine gamle tienere og vidner; kun glæde os over, som en ny røst, hvormed jorden udstammer et ord til hans pris, hvis ære himlene fortælle, som et led af den store seiers-kiæde, hvorom dage alt i mange århundreder talde med dage, og nætter kundgjorde hinanden vidskab
            ! på vore egne vegne skal vi ingenlunde glæde os over vundne seire, men, som apostelen, glemme det tilbagelagte, og stunde mod det tilkommende, række efter klenodiet, og aldrig oversee kalken: den sidste, bittre kalk, som vi ved hvert skridt på banen  nærme os, og som nødvendig må tømmes, før kronen vindes! på vore egne vegne skal vi kun glæde os over seiren, 
               
                  jesus
               
             vandt, da han førde liv og uforkrænkelighed igien for lyset, da han i graven, hvoraf han seierrig opstod, beredte os en rolig søvn og glad opvågnelse, da han i faderens huus, hvortil han forklaret opfoer, beredte os en sød og salig hvile efter tidens kamp og møie! ja, dette store, uforkrænkelige håb, det er den salighedens hjelm, der holder de christnes hoved opreist under kampen; 
               velsignelsens kalk, hvori vi troende inddrikke guddoms-livet, som er i 
                  christo jesu, det er vor uudtømmelige trøstens og glædens kilde; thi det er med hvilen, som med seiren: ståer hoved-slaget i vort inderste, og seire vi i herren, så guds rige kommer til os, da lære vi ei blot at kiende seierens storhed, men også fredens velsignelse; hvor den korsfæstede, igien opstandne, indtræder blandt sine, som forvente ham, der siger han altid: fred være med eder! annammer den hellig-ånd! hvor guds rige kommer, der er guds fred, thi guds rige er retfærdighed, fred og glæde i den hellig-ånd! medens derfor verden tænker, verden råber, vi er fredens fiender, da føle vi dybest,  at kun for freden er det værdt at stride, kun fordi det guds ord, som verden forsmåer, hader og forhåner, kun fordi det er et fredens evangelium, der giver alle troende hvile for sjælen, kun derfor er strid og møie, sår og smerte, frygt og sorg ei værd at regne, kun fordi paradisets palmer vinke, kun derfor kan og vil vi ringeagte korsets skam!
o christne! så lad os i guds fulde rustning mandelig beståe den kamp, som er vor lodd, ei knurre imod herren, men takke ham for kåret, aldenstund vi vide, at vi har en høvding, der uddrog som helten, der skal vinde, skiænker sine stridsmænd overflødig mod og kraft, med fast beseiglet seiers-håb, på kampens dag, og haver beredt dem, når time-glasset vendes, og verden siger, de faldt afmægtige til jorden, haver da beredt dem en salig hvile i faderens skiød, hvor de skal hvile af deres gierninger som han hviler af sine, og dele hans herlighed, som han havde hos faderen før verden blev! ja, love, prise og takke vor høvding, vor konge, vor frelser, det stærke tårn, vi altid have at henflye til fra fiendens ansigt, vor saligheds fyrste, som giver os fred, den guds eenbårne, 
               jesus  chri stus, den uovervindelige helt, som strider for os, og som strider med os, love, prise og takke ham vil vi, i kamp og seier, i medgang og modgang, i liv og i død, og lade vor ydmyge bøn falde for hans ansigt, sjungende med christne fædre:
o mægtig seier-herre,
               som fiendens hele magt,
               dit store navn til ære,
               har under fødder lagt,
               lær os at kæmpe så,
               at når vor strid har ende,
               vi palmer kan i hænde
               og seiers-krone fåe!
o! giøre vi kun det af hjertens grund, da er seiren og hvilen os så vis som kampen, da hviske engle til vort hjerte, hvad kongen selv vil høit udråbe, når han skifter arv med de hellige i lyset, og byder hver ærlig stridsmand hjertelig velkommen, sigende: vel! du gode og tro tiener! du haver været tro over lidet, jeg vil sætte dig over meget, gak ind til din herres glæde! hvo som haver øren at høre med, han høre! amen, i 
               jesu
             navn, amen!!

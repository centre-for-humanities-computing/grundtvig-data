dette spørgsmål, som jeg i de to sidste år så tit har hørt, og end tiere gjort mig selv, uden at kunne svare stort andet, end: det ligger i grunden; dette spørgsmål vil jeg nu offenlig besvare så godt, som omstændighederne tillade, og derimod forelægge mine landsmænd, altså fornemmelig sællandsfarene, det nærbeslægtede spørgsmål: hvordan skal det gåe med de gamle drenge, der, som iver beenløs, må bæres til hevn for hvad der opådes i orme-gården!
såvidt er det da endelig kommet, at trykningen af begge krøniker kunde, i morgen såvidt jeg veed, begynde i det schulziske trykkerie, hvis, i vore øine ubetimelig, hensovne eier, dertil havde forberedet alt; men nu forhaler jeg, på eget ansvar, værket til nyår, og hvorfor, er netop hvad jeg vilde sige.
de til committeen indkomne bidrag beløbe sig i alt til lidt over 11000 rbdlr. dsk., og det kongelige selskab for norges vel har kundgjort os, at til samme var indkommet 4600 rbdlr. nsk. og 200 dsk., som ståe til vor rådighed. nu vil oplaget af 2000 expl., som man husker var, hvad der foresloges, koste omtrent 11000 rbdlr. dsk., og vi ere altså satte i stand til at bekoste både trykningen og den nødvendigste indbinding.
men, såvist som noget er bedre end intet, og dette noget langt mere, end mange havde ventet, såvist må man også ved nøiere eftertanke spørge: hvad er 2000 expl. af en folke-bog til tvende riger,  at sige, hvis der findes eller vågner nogen livlig ihukommelse af fædrene, thi i modsat fald er selv det mindste antal overflødigt!
dog, lad dem sørge som længst leve, og
 lukke dørren som sidst gåe ud! vi vil jo ikke indskrænke trykke-friheden: ei lukke dørren enten for bedre oversættelser eller nye oplag, vi vil kun lukke dør og øine op, ifald vi kan, og lykkes det, da vilde selv det største oplag med tiden vorde utilstrækkeligt, og da vil et nyt, når det kaldes, komme af sig selv.
altså, dette noget er virkelig meget bedre end intet, når det, vel at mærke, ei formindskes, men kommer ganske menig mand til gode. hvorledes dette bedst kan skee, er et spørgsmål vi godt kan behøve at være mange om at besvare, men at det bør skee, at 2000 expl. er det mindste vi kan skjænke menig mand i dannemark og norge, når det hele skal være andet end blændværk, og at her, ved menig mand, må ene forståes dem, der ikke høre til hvad man i læse-verdenen kalder publicum, det synes mig er indlysende.
heraf følger imidlertid, at publicum fåer intet, og dog bør det formodes, at de fleste, som befordre værket i folkets hænder, sætte nogen priis på selv at eie det. det bedste råd havde udentvivl været, i tide at åbne en subskription på værket i en anden udgave, thi derved havde man vel allerbedst sikkret folke-udgaven mod alle styver-fængeres angreb, derved kunde enhver, som vilde, sikkret sig bøgerne i en for os mere passende skikkelse, ei alene i henseende til tryk og format, men også til indhold, da mangt et vink, og mangen anmærkning, som i folke-udgaven vilde være ilde anbragt, fandt her sit rette sted. det er nu imidlertid ikke skeet, fordi den tanke først nylig er faldet mig ind, og nu er det forsåvidt bagefter, at når folke-udgaven gives i trykken, må man vide, om derved tillige skal sørges for andre læsere, og til at erfare vedkommendes mening herom, er tiden for knap. der er da, mener jeg, kun eet råd at gribe til for øieblikket, nemlig at lade trykke 3000 expl. af folke-udgaven, og bestemme det ene tusinde til offenligt salg, og herfor må jeg stemme, uagtet følgen bliver, at hælvden af værket medtager mere end hælvden af penge-summen vi har; thi jeg slutter således, at ønsker man værket fuldendt, da sætter man os også, ved at kiøbe den første halvpart, i stand til at levere den  anden, og vil man ikke have det første, taber man intet ved at undvære det sidste.
om nu committeen tør og vil være af denne mening, veed jeg ikke bestemt, men bestemt veed jeg, både at nordens krøniker, når de udkomme, bør være at fåe tilkiøbs, og at det var bedst, når sligt kunde skee, uden at der på begyndelsen vovedes hvad slutningen har gyldig fordring på. da jeg nu tillige veed, at vi have det gavmilde fyen at takke for halvparten af den indkomne sum, at sælland udenfor voldene har taget sig sagen let, og at hvad der, når man undtager majestæten, og – studenterne med deres jævnlige, er givet inden voldene, må man skamme sig ved at nævne; så tager jeg mig den frihed, at giøre følgende spørgsmål.
har man i sælland glemt hvor leire låe, og hvor roskilde stod, hvor dan opdroges, hvor skjold har strålet, hvor rolf har thronet! er her ingen, som end kan mindes, hvor signes aske og frode frede-godes støv haver hjemme, hvor valdemarerne har bygget, hvor absalon var bisp og saxo klerk, og af hvad rod de begge randt! har sælland glemt sig selv, og skal en sællandsfar, som jeg jo er, nu tage saxos kridt og skrive med store bogstaver, på minde-stenene om vore fædre, at det var kun i gamle dage, at dannemarks hjerte slog og moders-målet klang i lye af sællands bøge, at nu er bøgen brændt, og hjertet koldt, og fuglen død, og sælland kun et sumpigt iis-land, at nu er det ei længer de jordede, men kirke-giængerne som sove på kirke-gården, sove så hardt, at de end ikke ved fædrenes røst kan opvågne!! er her ingen, som tog sig tid, for at komme desbedre!
fremdeles spørger jeg: er danmarks hoved-stad nu blevet til en fjelle-bod, et kræmmer-huus og et mad-skab? er adel-gaden blevet en peer-madsens gang? sank axel-huus tilbunds i kiøbing-havn, og ødelagdes i den store ildebrand den gamle by, som krøniken gav konge-borg og adels-brev og studie-gård! vil træerne i kongens have ei længer vide af, at roden bærer dem? vil runde-kirke ståe på hovedet, og consistorium på spidsen? er alle deres ætmænd  reist af bye, som ærlig lagde deres skiærv i laget med: i nordens helte-lag!
således kunde jeg gjerne blive ved, og giøre det ene spørgsmål galere end det andet, men det må være nok at samle alt i det ene spørgsmål: har nordens krønike forskyldt af sælland og kiøbenhavn, at henvises, som en stodder til fattig-væsenet, når den skildrer sin trang, eller trøster man sig der til at sige, at den mishandles under min hånd, eller vil man kanskee bevise sit had til min intolerance, ved, for min skyld, at foragte de ærværdige krøniker!
så spørger jeg, og vilde troe mig dertil noksom beføiet, som dansk, om end den offenlige mening, der i to år har yttret sig, var foretagendet ligeså ugunstig, som den har været det modsatte, men nu må man jo indrømme, at jeg er det dobbelt, og er det gavnligt, at værket fremmes, da er jeg endogså nød dertil.
mangen god dag og lang udslagen aften har jeg pønset og prøvet på hvad efterslægten skal sande var ikke så let, som mange kanskee nu indbilde sig, og jo mere jeg gik frem, destiere måtte jeg tilbage, så jeg kan ikke skiønne rettere, end at al den tid, mens krønikerne trykkes, må jeg endnu omtrent blive siddende ved dem, hvis værket ei skal gåe i ståe, eller dog, hvad det jo ikke må, komme slettere fra min hånd, end hånden, med guds hjelp, formåer at udrede det. nu er det sagtens ikke meer end billigt, at jeg over fædrene og deres talsmænd glemmer mig selv, men vil også alle andre glemme mig, da gåer det ikke an, thi jeg er, som man vel har hørt, en gammel capellan, der holdtes kun ved håb ilive, og jeg er, hvad jeg ikke behøver at skamme mig ved, da jeg er det med æren, som mine fædre, en fattig mand. altså, det var ubilligt, om man fordrede af mig, hvad ingen kan giøre, det er billigt, synes mig, om man end var tilfreds, jeg låe i jorden, at man dog lader mig leve, til værket er færdigt. af det forrige seer man, at der er noget, og ikke for meget til bøgerne selv, men intet til mig, og det er da en tvungen sag, at jeg siger det høit, og spørger mig for, og tier ei med, at uagtet der skal meget til, før jeg glemmer krønikerne over mig selv, så kan det dog lettelig hænde sig, at bliver man  ved at forglemme mig reent, jeg da nødes til, at komme mig selv ihu, og lade værket ligge eller gåe som det kan. vil nogen kalde dette nødvendige forord et tigger-brev, da må jeg anmærke, at han tager feil, af mangel på fortrolighed med moders-målet, og vil ydermere tilføie, at både krønikens og mine tigger-breve ere stilede til vor herre, men krøniken mener jeg er guld, og arbeideren sin løn værd!
altså, til nyår, vil gud, begynder i al fald trykningen af vore fædres efter-mæle: af dannemarks og norges sex hundrede år gamle, og såvel i vore dage som i middel-alderen mageløse krøniker på dansk, og hælvden af begge kan, med guds hjelp, blive færdig ad åre, når leen leger, og bygget blegner i danmarks vang. hvem der ved denne leilighed vil knytte sit efter-mæle til fædrenes, og hjemle sig deel i dannemarks arv, han mindes endnu i det gamle år sin gamle giæld, så krøniken ei skal udbære hans juul, og gåe ham forbi, når nyårs-gaverne deles! stakket dag og hellig aften! der er for ingen af os tid at spilde, og toge fædrene deres, hvad havde da vi!
tiende i christ-måned 1817.
dixi
n.f.s. grundtvig.

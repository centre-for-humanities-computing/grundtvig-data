det gåer så til i verden vidt,
	det ståer ei til at hindre,
	at mangen en fåer lof for lidt,
	og last for endnu mindre!
	jeg var slet ingen konning stor,
	som kunde herlig braske,
	jeg var en broder kun i soor,
	og mest i sæk og aske!
	mig lykken var ei nær så blid,
	som fordum hun var hjærne,
	dog mine rim om kongers id
	hukommed man fuldgierne!
	fra dan til gamle christian
	jeg sagde hvad jeg vidste,
	jeg holdt for tunge før ei tand,
 	om tyndt end blev det sidste!
	jeg drak udaf den franske vin
	så lidt som af den spanske,
	jeg den lod ståe, som groer ved rhin,
	og holdt mig til det danske.
 	jeg rimed på min moders mål
 	for andet ei jeg kunde
	og gav, for gluffer, mig til tål
 	ved roes i folke-munde;
	thi ordet gåer fra heden-old,
 	fra gamle folk til unge:
	mod klaffer-tand det bedste skjold
 	har menig-mand på tunge!
		 de rim dog være skal uspart
		for glose og for gluffe,
 	som alle vel af samme art
	men ei af samme skuffe:
 	man rimer ei for røget glug
	i bur på munke-stolen,
 	som når i vang med vippe-rug
	man bader sig i solen!
 	man kan ei bag den kloster-mur
	så godt på ordet komme,
 	som i det grønne bøge-skur,
	alt mellem fugl og blomme!
 	om verdens løb så livlig ei
	der rimes mellem grave,
 	som på den brede konge-vei
	forbi vor kloster-have!
 	der kan man see, med lyst og sorg
	fuldmange gåe og komme,
 	hist bakke op til pedersborg,
	og bakke ned til bromme!
 	der seer så tit man hjelme-guld
	i deilig morgen-røde,
 	som synker brat i sorten muld,
	hvor hårde nakker bløde!
 	da seer man, lykken er som glar,
	thi når det skinn som klarest,
 	og smiil ad støv, som først det var,
	det brister alsomsnarest!
 	da ret manmen er til rim oplagt
	om konge-lys og skygge,
 	seer ei sig blind på verdens pragt,	
	 kan sagn på syn dog bygge!
 	hvor meget og hvor lidt af sligt,
	som sig fuldvel kan sømme,
 	der findes i mit rim og digt,
	måe dannemænd bedømme;
 	jeg takker mænd af fordum tid,
	og kvinderne deslige
 	som høre gad om konge-id
	hvad fattig fugl kan sige!
 	fra by til by jeg gik med lyst,
	kom tørskoet over belte,
 	og nynned med vor moders røst
	om danske folk og helte!
 	det gik mig godt i mange år,
	men skiævt dog på det sidste,
 	med fjerde christjan bange kår
	jeg fik, før jeg det vidste!
 	som eenlig spurv alt under tag
	hvor ingen folk er inde,
 	jeg kviddred den udslagne dag
		for steen og tørre pinde!
 	der jeg det såe, ei som tilforn
	folk var at fåe i tale,
 	da gik jeg op på runde-tårn,
	og lagde mig i dvale!
 	bog-ormene mig stundum vel
	opmaned til at mumle,
 	men bad mig immer gåe til hel,
	såsnart jeg nævned humble!
 	at mangen en fåer lof for lidt,
		og last for halve minde,
 	det måtte jeg med saxo tit
	i gierningen befinde;
 	hvem der er født i skage-fjord,
	sig sover til islandsken,
 	hvad kunde jeg derfor: i soor
	jeg nemmed ikkun dansken!
 	at gammel tosset folke-snak
	jeg fulgde og jeg førde,
 	var over hundred år den tak
	af lærde folk jeg hørde!
 	dog kan i denne konges tid
	 bog-orme ingenlunde,
 	giør de end deres største flid,
	slåe lås for folke-munde!
 	hans nåde veed, kun dårlig fri
	er menig-mand i grunden,
 	sålænge boglærd tyranni
	ham smør med blæk om munden;
 	ved stavnsbånds løsning derfor han
		ei på halvveien standser,
 	men tael så vel med bonde-mand,
	som med de store hanser!
 	når kongen selv for bønder-folk
	sin høre-sal oplader,
 	han og af bonde-hjertets tolk
	vil gierne kaldes fader;
 	thi gåer det med mig gamle svend
	nu i en anden stue,
 	fra runde-tårn jeg gåer igien,
	hvor få det end mon hue!
 	jeg giæster kongen i hans gård,
	som hans tipoldefædre,
 	og ønsker ham fuldmange år,
	jo længere jo bedre!
 	han er af dem, jeg rimed om,
	som veed, at konge-navne
 	fra iis-land nøgne til os kom,
	når rim de måtte savne;
 	thi agter han og høit det pund,
	at kunne ord så føie,
		at de kan gåe fra mund til mund,
		og lange reiser døie!
man siger for et gammelt ord,
 	som gierne magt jeg giver,
	at tyndes blodet end på jord,
 	til vandband det dog ei bliver;
	det fandt da og den ven fra soor,
 	som hjalp mig nu på fode,
	hvis det ei spørges trindt i nord,
 	det er ei for det gode!
	ja, at jeg slap fra runde-tårn,
 	og kom ei til ulykke,
	 men blev den samme som tilforn,
 	det var et venne-stykke!
	for gamle klæder nye at fåe,
 	vel kaldes røver-kiøbet,
	men skal man først sig lade flåe,
 	profiten gåer i løbet!
	thi gåer jeg i mit gamle skind
 	uskamt i fædre-landet;
	og under hvem dertil har sind
 	for sit at fåe et andet!
	jeg vider gode venner tak:
 	hr. molbech og hr. thiele,
	at nu jeg med min folke-snak
 	kan gåe en halvsnees mile,
	så gode støvler aldrig før
 	har villet til mig vanke,
	ja, aldrig såe jeg dem i nør
 	så bonede og blanke!
når alt er frist, er hjemmen bedst,
 	og selv i høie-lofte
	mig længes, som en fremmed giæst,
 	end efter soor fuldofte!
	skiøndt af den gamle kloster-mur
 	en levning stod ei ilde,
	dog op det sjunkne munke-bur
 	ei meer jeg ønske vilde;
	når soel hun skinn igiennem glar
 	hvor regnbu-farver gløde,
	man tænker vel: gid immer var
 	så favr en aften-røde,
	ved sole-bjerg dog læres brat,
 	det gode varervaer ei længe,
	og i den lange vinter-nat
 	man hardt til lys mon trænge!
	thi seer jeg glad den lyse hald,
 	kong fredrik lod opbygge,
	for soel-stik har den ømme skjald
 	i skoven immer skygge!
	den ridder-hald da vorde grå,
 	og fostre giæve danske,
	der moders-målet kan forståe,
 	 langt bedre end det franske!
	når dertil i skjalm hvides by
 	endnu det bedre tegner,
	hans nåde jeg vist der på ny
 	rim-krøniken tilegner!
	fra humble skal hun altid gåe,
 	hvad end de lærde sige,
	thi når det giælder drotter gråe,
 	de fremmedes måe vige;
	dog mens jeg låe på runde-tårn,
 	og lured, halv i dvale,
	fik bedre end i soor tilforn
 	jeg skiøn på gammel tale,
	fuldmangt et skiemts og alvors ord
 	jeg skrev da og bag øre,
	som lyst jeg har igien fra soor
 	om land på rim at føre!
	det rim skal gåe fra humble drot,
 	på danmarks klinte-slette,
	til christjansborgs det nye slot
 	og frederik den sjette!
	så flyde skal hans nådes priis
 	med konge-fædres sammen,
	og læres skal, på gammel viis,
 	rim-krøniken med gammen,
	så pogen selv, der vogter får
 	på gamle jælling-hede,
	i konge-tallet år for år
 	kan prægtig hitte rede,
	og veed så godt, hvor støtten ståer
 	for ham, der løste bonden,
	som hvor han vander sine får,
 	og hvad han fik til unden!
	da skal de danske kongers priis
 	i danmark have giænge,
	til evig os i paradis
 	er ikke meer forlænge!
	så nytter aldrig det i nord
 	om munden folk at smøre,
	thi immer broder niels fra soor
 	gåer giennem lukte døre!

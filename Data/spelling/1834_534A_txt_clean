må trykkes.
i kjøbenhavns politiret den 23 juni 1834.
thomsen.
upartisk er et stort ord i denne verden, når det skal være andet end et tomt munds-veir eller et smukt udtryk for en styg ting: for ligegyldighed ved alt, undtagen sin egen smule person; men desuagtet kalder jeg trøstig min nærværende betragtning af den danske stats-kirke upartisk; thi jeg veed, at hvem der læser min bog med opmærksomhed, skal finde, den er ikke borgerlig partisk for noget, uden det skulde være for min troes modstandere, hvad da vel måtte kaldes en uforsætlig og høist tilgivelig forseelse. det er imidlertid langt fra, jeg kan gjøre mig nogen fortjeneste af denne upartiskhed, da den er et nødvendigt resultat af mange prøver og erfaringer, jeg helst vilde undgået, af en natur, jeg ingenlunde selv har skabt og af en fordeelagtig stand-punkt,  jeg ikke kan takke mig selv men kun majestætens nåde for. af en noget poetisk og meget boglig natur har jeg nemlig altid foretrukket et vist idyllisk eremitliv, i min families skiød og en lille venne-kreds, for travlheden og den indgribende virksomhed på den store skue-plads, så det var åbenbar kun den høirøstede forhånelse af hvad der var både min tankes stolthed og mit hjertes helligdom, forbundet med den betrængte stilling, hvori jeg såe mine troes-forvandte, kun det, der stundom drog mig fra mit elysium, udrev mig af min drømme-verden, befolket med livagtige skygger af fædrene og gienskinnende af al fortidens herlighed. nutiden var mig derfor længe en fremmed verden, hvor jeg på mine besøg vel, som reisende pleie, opdagede adskilligt, indbyggerne oversåe, men studsede også over meget der var dem velbekiendt, troede at see meget, som ikke var til, fordi en fjern lighed med noget i min verden skuffede mig, og kom især tit galt afsted, ved det jeg behandlede levende folk som de var døde, det vil sige: behandlede deres skygger   ligesom andre skygger, uden at ændse den mærkelige forskiel det giør, om skyggen har et legeme eller ikke. det var, troer jeg, først i england, hvor fortid og nutid forunderlig romantisk og dog tillige ganske virkelig mødes, jeg ret lærde at kiende forskiel på skyggerne med og uden legeme, og blev derved hardtad ligeså godt hjemme i den nærværende som i den forbigangne tid, og lærde, ved sammenligningen, at tage billigt hensyn på det unægtelige fortrin, det giver både ting og personer at være virkelig til, også udenfor vor hjerne, en egenskab, på hvis savn al historisk og poetisk herlighed kun forgiæves stræber at råde bod. med disse øine er det nu, jeg betragter den danske stats-kirke, som den virkelig er, og seer hvad den, med så liden opoffrelse, som knap synes mig værd at nævne, kunde vorde, ventelig til en herlig virksomhed for århundreder, og selv det tvivlsomme udfald af berådelsen for øieblikket ængster mig ikke, da min nærværende stilling spåer, at hvad man end finder det rådeligst at gjøre ved stats-kirken, vil man sikkert skiænke mig og mine lov  til at beholde fæderne-troen og de uforandrede nåde-midler, som er den uundværlige.
det eneste derfor, som foruroliger mig lidt, er den urolighed, en lang tvivl-rådighed nødvendig avler og nærer i alle gemytter, som tage deel i kirke-sagen, og hvis antal virkelig er meget større, end de fleste folk i hoved-staden tænke, og da jeg veed, hvor overfladelig især liturgiske spørgsmål her tillands pleie at behandles, nærer jeg virkelig den frygt, at det høikongelig-danske cancelli, ved at betragte alle de hinanden modsigende erklæringer, der må følge på den almindelige opfordring til geistligheden, kunde finde, at herved var intet at giøre. da jeg nu desuden selv inderlig længes efter, med frelst samvittighed, at kunne slåe mig til ro ved de sysler, som huge mig bedst, og at bidrage min skiærv til den nordiske oplysning, der er min yndlings-tanke og sikkert nordens tarv, så kunde jeg ikke undlade endnu engang, på lykke og fromme, at fremstille vor kirke-sag så ærlig, så fredelig og så klart, som jeg mægter. jeg  veed meget godt, det er slet intet under, om en bog af det slags af en halvgammel skribent, hvis mening man jo veed, bliver ulæst af dem, den mest er skrevet for, og at hvad der for ham er soleklart, kan være meget dunkelt for andre fornuftige folk, men hvad da? hvem der er sat til bogen, håber dog altid noget af pennen, og hvad jeg stemmer for i kirken, anbefaler sig fra såmange sider, at det ei er for dristigt at tænke, enhver alvorlig mand, der selv hverken har lyst eller udsigt til at blive en lille sogne-pave, kan finde, det er bedst, at sogne-båndet bliver løst, enten det så kan giøre lidt eller meget gavn, thi det er klart, det trykker svært, og at det ved at strammes kan gjøre ubodelig skade!
dog selv i værste fald kan ingen af mine samtidige berøve mig skribentens sidste håb: at blive læst og roest af efter-slægten, og må jeg nøies dermed, skeer mig endda ikke så stor uret; thi i grunden har jeg dog også skrevet om kirken, som jeg vilde tale om den til en efter-slægt, hvem øieblikkets smålige interesser, som forbigangne,  var fremmede, men for hvis øine stats-kirken alt havde vundet den skikkelse, jeg ønsker den, og hvis ønske det nu var at vide mine tanker, som en samtidig af giæringen udviklet præst og vidskabs-mand, om denne skikkelses gradvise opkomst og om dens forhold til christendom, samvittigheds-frihed, oplysning, og det borgerlige selskabs vel forståede tarv!
christendommen eller, om man heller vil, christenhedens fæderne-tro, og det samfund, den skaber, er en vitterlig kiends-gierning fra fortiden, som aldrig kan blive til andet end hvad den har været, så hvem der giør den om, skyder den kun fra sig og giør sig kun latterlig ved at ville kline dens navn på sine egne hænders gierninger. stats-kirken derimod er ingen kirke-stat, men simpelthen en stats-indretning (establishment), som regieringen har lov til at ende og vende efter eget tykke, uden at nogen bisp, præst eller professor har lov til at knye, når derved intet skår giøres i samvittigheds-friheden, som både er al religjons øverste grund-sætning og enhver ustraffelig borgers utabelige ret. herfra gåer jeg ud og herom dreier sig, i denne egn, hele min tanke-gang, så jeg er en erklæret modstander ikke blot af den høitydske uskik at kalde nye ting med gamle navne, men også af den hierarchiske gienganger, der, som en slet nedmanet pave, på den senere tid spøger i den prote stantiske christenhed og vil indbilde os, at geistligheden dog i grunden altid skulde være stats-kirkens sjæl, regieringen dens verdslige arm og juristerne dens fingre, altså, at der burde være en kirke-stat i borger-staten, hvoraf naturligviis fulgde, at folket enten måtte beflitte sig på at gåe dobbelt, eller at den geistlige og verdslige sjæl igien, som pave og keiser, måtte drages om stats-legemet. jeg veed nok, man betjener sig nuomstunder ikke af sådanne stødende tale-måder, men anmærker blot, som det synes meget beskedent, at kirken burde emanciperes, men tingen bliver åbenbar den samme, og det er visselig på den høie tid, at vi giør ende på det skolastiske spilfægteri med tomme eller dog ubestemte og tvetydige ord, og see på tingen, som er det virkelige. hvad der i vore tider har skaffet denne maskerede gienganger fra middel-alderen en slags respekt, er også åbenbar blot et sådant spilfægteri, i det man på den ene side forvexler kirken med skolen og på den anden geistligheden med kirke-ideen: med tro og samvittighed, men denne forvexling er så håndgribelig en feiltagelse, at der kun hører et meget tarveligt begreb til at forståe, at tro og samvittighed ligesåvel som tanker godt kan være toldfrie, fordi geistligheden ikke er det, ja at hines borgerlige frihed netop beroer på, at geistligheden er bundet, så den borgerlig kan ikke røre sig, da en stats-kirkes geistlighed, sålænge den borgerlig kan røre sig som korporation, vil både med hænder og fødder sætte sig mod virkelig  troes og samvittigheds-frihed. det er nemlig en fix ide hos dette “broderskab” at sand religjons-frihed beståer i at den sande religjon (med sin fuldmægtig geistligheden) er fri, om mueligt både for told og skat, men især for enhver kraftig modsigelse, der altid, sige de, danner en sect, som sønderriver kirke-legemet og piner det omsider sjælen ud af livet. da nu naturligviis enhver geistlighed holder sin religjon for den sande, føler den ikke mindste sympathi med secterne, der jo, efter forudsætningen, giør sig ud til beens mod den sande religjon, og bruge altså kun ordene “religjon, samvittigheds-frihed” og deslige til skalke-skjul for præste-had og herske-syge, sværmeri og fanatisme. hvor indgroet denne tanke-gang er i os, har jeg selv havt leilighed til at erfare; thi jeg har altid på det alvorligste foreholdt mig selv, det er splittergalt at ville beherske andres tro og samvittighed, og naragtigt at sige til folk, der kalde vor religjon falsk: fy skamme jer! i veed jo godt selv, at vi har den sande religjon, og giver ikke da fornuften, at jeres, som i selv bekiende, strider derimod, at det er den falske, er sværmeri og fanatisme; jeg har altid med flid indpræntet mig disse miskiendte men klare sandheder, og desuagtet kunde jeg dog aldrig ret komme i det rene med “modstandernes” religjons-frihed her hjemme, før jeg brød overtvært og nedlagde mit embede, thi da først blev jeg upartisk. jeg fortænker derfor slet ikke præsteskabet i at det følger sin instinkt,  men jeg påståer, at juristerne skal hindre det fra at giøre borgerlig skade, ved, med eller uden complimenter, at binde hænderne på geistligheden. hænderne siger jeg med flid, thi må man ikke binde munden på den oxe som tærsker, da må man endnu mindre binde den på præsten, som skal præke, så geistligheden bør altid have munden fri, som molesworth, til sin store ærgrelse, fandt den havde i danmark, hvor han dog havde sat sin ære i pant på, der fandtes ikke spor af frihed. den må have lov til at kalde sin religjon den eneste sande og saliggiørende, lov til, hvad deri ligger, at kalde alt modsat overtro, vantro, sværmeri, fanatisme, secterianisme, hvad den vil, ja, selv lov til at ymte om, staten gåer nok omsider til helvede med alle kiætterne, fordi den ikke brænder dem itide; lov til alt sligt, på eget ansvar for gud, samvittighed og oplysning, men ikke lov til at krumme et hår på nogen kiætters hoved, ikke magt til at skille noget menneske ved så meget som en negl af borgerskab, fordi han kalder en anden religjon den sande og geistlighedens falsk, og følger naturligviis ikke dens men sin egen; ikke magt til på nogen måde at standse oplysningen, som unægtelig standses, når de såkaldte “kiættere” ei fåe lov til at føre både theoretiske og praktiske beviser for deres religjons sandhed og gavnlighed. når geistligheden klager over secterne, kan en stats-mand i christenheden heller aldrig være forlegen for et træffende svar, der gåer til marv og been, thi sanct  povel siger jo udtrykkelig: der måe være secter iblandt eder, for at de retskafne kan åbenbares, så det hører åbenbar til korset, ingen retskaffen præst må krympe sig ved, og det skulde undre mig, om ikke alle stats-mænd nuomstunder let vil indsee, at kirke-secter vel kan give en kirke-stat sit bane-sår, som de protestantiske secter ved reformationen virkelig gav den store kirke-stat fra middel-alderen, men at borger-staten, langt fra at opløses, tvertimod må takke hine secter (lutheraner, episkopale og calvinister) for sin selvstændighed, og løber da sikkert ingen fare ved, at de ruiner styrte, som af den store kirke-stat blev tilbage hos protestanterne. soleklart er det nemlig, at først når de styrte, er borger-staten fuldelig emanciperet, og dog kan de ikke styrte uden ved secter, som man ret seer i england, hvis historie man også ved denne leilighed må beklage ei er bekiendtere hos os end tydsklands. der see vi da også klarlig på kvækere og methodister, at de mindre secter er forholdsviis borger-staten ligeså gavnlige, som de større var ved reformationen, og blive aldrig skadelige, uden når regieringen tager den herskende kirkes parti og behandler sine bedste venner som fiender, blot fordi de er den kirke-stats fiender, regieringen selv må ønske langt borte. nu, da “den høie kirke” øiensynlig raver, uden at forskrække andre end sine beneficiarier, nu kan dog vist ingen stats-mand tænke, fienden er i landet, fordi en lille sect giør i det mindre samme krav på samvittigheds- frihed, som protestanterne ved reformationen gjorde i det større, og som den augsburgske confessjon på det ivrigste forsvarer.
dog, det være med synet andensteds, som det vil, så måe vi dog i danmark nødvendig fåe øinene op, da vor regiering i hele halvtredsindstyve år så øiensynlig har begunstiget alle kirke-secter, og just derfor stået i modsætning til geistlighedens sect-væsen, uden at deraf er flydt mindste borgerlig ulæmpe, som er værd at nævne ved siden ad det store resultat, som er kirke-statens fuldstændige indvortes opløsning, så den nu kan blæses omkuld, uden magt til nogensinde at reise sig meer. den overbærelse med kiætterne (tolerance), som det attende århundrede aldrig noksom kunde rose sig af, lærde vi vistnok af vore naboer i nord-tydskland, men her tabe vi intet ved at lade andre trættes om originaliteten, da denne tolerance var en slibrig ting, så alt kom derpå an, hvordan den øvedes. at nemlig friedrich den eneste godt kunde “tåle” at man rev ned på den tro han selv spottede med, det var intet under, og at man i de lutherske lande tålde, at de gamle præster blev ved at præke luthersk, til munden af sig selv ved døden gik i bag-lås, vilde heller ikke sige stort, og videre gik, såvidt jeg veed, den tydske tolerance aldrig; men den danske gik såvidt, at selv jeg, den erklærede og ei ganske ufarlige modstander af den heterodoxe sect, der under lukt låg var blevet herskende, selv jeg fik, efter nogle betænkeligheder, lov og leilighed til at gjøre mit bedste  for den, vel efter loven orthodoxe, men i geistlighedens øine dødskyldige lutherske sect, så for øieblikket veed virkelig ingen af os, hvilken sect der er den stærkeste i vor stats-kirke, medens det er os alle vitterligt, at ingen er herskende. dette er jo nu vist nok en anarchisk forfatning, der spåer statens opløsning, men vel at mærke “kirke-statens”, og uagtet det er klart, at skulde regieringen tage parti for nogen af de stridende secter, måtte det blive for den, jeg hører til, som ikke blot har alter-bogen, ritualet og lands-loven, men også konge-loven for sig; så finder jeg det dog ingenlunde rådeligt, at give enten den eller nogen sect monopol på himmerig; thi just fordi himmerig ligger under en ganske anden jurisdiction, bliver det altid monopol på noget ganske andet, nemlig på “samvittigheds-frihed”, som selv de allerchristeligste secter når de blev herskende, har været sådanne jøder med, at den sædvanlig kostede livet.
men når regieringen ikke skal tage parti, vil den da ikke blive nødt til at afskaffe stats-kirken, eller dog til at give et af partierne sin stilling udenfor den, som dissenterne i england.
hvad omstændighederne i fremtiden kan nøde til, veed naturligviis ingen af os, men for øieblikket, efter hvis krav der altid må handles i staten, er det så langt fra at være nødvendigt, at det endog neppe lod sig gjøre; thi afskaffelsen af stats-kirken vilde ligesålidt være i folkets smag som den var efter statens tarv, og da hoved- partierne synes omtrent lige stærke, viger neppe noget af dem godvillig, så regieringen måtte fremtvinge skilsmissen, altså ret egenlig tage parti, ei blot med pennen, men med hele hånden.
jeg har i den senere tid oftere både påstået og stræbt at vise, at regieringen kan besværge hele det frygtelige uveir der trækker op på kirke-himmelen blot ved at løse et bånd, som aldrig burde være knyttet, sogne-båndet nemlig, forsåvidt det binder lægmands tro og samvittighed til sogne-præsten, og derom måe alle tænkende mænd være enige med mig, at hører der ikke andet til at bringe kirken i et ønskeligt forhold til staten, da er opgaven barne-let; men at den desuagtet ei endnu er løst, viser dog at man enten har draget rådeligheden i tvivl eller stødt på en vanskelighed, man helst gik udenom. det spørgsmål, regieringen i dette øieblik giør til hele landets geistlighed: om og hvorvidt en forandring af ritual og alter-bog er rådelig, viser imidlertid, at sagen ansees vigtig nok til at tage i alvorlig overveielse, og jeg må da ingen flid spare, for at lade mit fædre-land høste gavn af den langvarige opmærksomhed, natur og omstændigheder have deels lokket, deels nødt mig til at skiænke de kirkelige anliggender, og af den temmelig rige erfaring, min særegne løbe-bane ei blot har sat mig i stand til at samle, men gjort mig det umueligt at undgåe. en god formodning om mit råds gavnlighed må det vist også vække, først, at skjøndt jeg kirkelig på det uopløseligste knytter mig til fortiden, råder jeg  dog ikke til krebs-gang men til frem-skridt, og, for det andet, at mit råd indslutter en lov-tale over den kirkelige politik, der ved et besynderligt uheld nær havde kostet mig hele min borgerlige tilværelse. et så besynderligt og sjeldent sammen-stød, mener jeg, må, når rådet ikke kommer fra en af naturen meget stifmoderlig begavet person, fortjene en vis spændt opmærksomhed, og vil man skiænke mig den, tvivler jeg intet øieblik om, at man jo vil finde sogne-båndets løsning både nødvendigt og nyttigt, ja dele den overraskelse, det virkelig har været mig at see, hvor besynderlig forsynet bestandig våger over eller, om man heller vil, lykken spiller for danmark, dog ikke uden grund, men fordi både konge og folk har et godt hjerte, som inderlig ønsker at ramme det rette, hvor ingen klogskab kan udgrunde det.
fæderne-troen.
vil vi lære at forståe det nærværende og med klogskab see ind i frem-tiden, da måe vi nødvendig både kiende det forbigangne, og betragte det nærværende, som det virkelig er, enten det så huger os eller ikke, thi begynde vi med at skuffe os selv, er vi sikkre nok på at skuffes af alle vore forventninger.
rådføre vi os nu med historien, da finde vi strax, at den nærværende kirkelige krisis er langtfra at være noget nyt, men ligeså langt fra at være ubetydelig, da det er en af de store vende-punkter i jordens stilling til himlen på et givet sted, hvorved  det afgiøres for århundreder, om kirke-livet skal uddøe eller åbne sig en ny bane.
hvad nemlig religjonen er for mig som individ, det er en troes og samvittigheds, altså min egen sag, som ikke kommer nogen ved, med mindre han enten selv ønsker at høre mig derom, eller jeg trænger mig ind på ham dermed, hvortil jeg ikke har mindste ret, uden den, et nærmere og kiærligt forhold kan give mig, som fader eller ven; men religjonen har en borgerlig side, som historien lærer os at kiende og som, efter dens vidnesbyrd, er så vigtig, at ingen klog eller veltænkende stats-mand kan tabe den af sigte. vi høre nemlig både de græske og romerske skribenter klage over, at med fæderne-troen forfaldt også sæderne og kilden udtørredes, hvoraf folket drak helte-mod i farens stund og kraft til al den selv-fornægtelse og de giensidige opoffrelser af egen øiebliklig lyst og fordeel, som er nødvendige, når det borgerlige selskab skal være udvortes kraftigt og indvortes roligt, gavnligt og glædeligt, fra slægt til slægt, og sålidet vi end som individer kan finde os i disse gamle folks tro og gudsdyrkelse, kan vi dog hverken nægte, at folkene, mens disse blomstrede, gjorde kæmpe-skridt til hvad der, efter deres anskuelse, var jordisk lyksalighed, ikke heller kan vi dølge for os selv, at de, der ved folke-troens forfald spåede det borgerlige selskabs opløsning, både havde gode grunde og fik mere ret end de selv kunde ønske.
når derfor enkelte mænd i europa ved over gangen fra forrige til nærværende århundrede, spåede staterne i den ny christenhed en sørgelig fremtid, da var det visselig ikke stats-klogskab, der fandt det latterligt, og det nittende århundredes første menneske-alder har ingenlunde stadfæstet det attendes dristige påstand, at man nu havde fundet “de vises steen”, der, som en urokkelig grundvold for det borgerlige selskab i sin fulde kraft og glands, gjorde religjonen, om ikke i det enkelte, så dog i det hele aldeles overflødig. de fleste regieringer stræbe derfor også nu øiensynlig på ny at stramme det religiøse bånd, der i forrige århundrede slappedes, og på den ene side understøttes de kraftig deri af os silde-fødninger, der, som man siger, sværme for fæderne-troen, men på den anden side falde vi dem også lidt besværlige med vor ivren for, hvad dog ei lader sig opmane.
dette er, som man veed, stillingen trindt i den protestantiske christenhed: i tydskland og england såvelsom i danmark, og hvem der anseer vor fæderne-tro for at være samme vilkår undergivet, som folke-troen i grækenland og rom, må, når han ellers er klog, erklære alle bestræbelser for at oplive den for aldeles frugtesløse, men også spåe samme følger af dens ophør, som de gamle stater undergående lagde for dagen. havde man nemlig end i athenen ladet epikur drikke samme skål som sokrates, kan dog ingen indbilde sig, de gamle guder vilde derved levet op, og ingen stat i chri stenheden vil vist giøre mere for at holde den gamle tro vedlige, end man i grækenland og rom gjennem århundreder forgjæves gjorde for templer og præster, men da al vor viisdom, når man tænker fæderne-troen bort, er udsprunget fra grækenland og rom, var det jo også dårskab at vente, den viisdom skulde gjøre større mirakler til at styrke og styre det borgerlige selskab hos skyther og barbarer, end den gjorde i sin hjem-stavn?
det er imidlertid historisk uefterretteligt at skære vor fæderne-tro over een kam med grækers og romeres, fordi den åbenbar to gange har gjort større ting end disse og kan da ikke blot muelig men rimeligviis gjøre ligeså den tredie gang, hvor den fåer lov til at gjøre sit bedste.
når vi nemlig kalde den christne tro vor fæderne-tro, da veed man nok, det er ikke meningen, at den er et hjerne-spind af vore fædre eller opkommet i deres hjerte, men kun at den, skjøndt “en fremmed gjæst,” har gjennem et år-tusinde slået så dybe rødder i folke-hjertet, i sproget og i tanke-gangen, i det huuslige liv og alle offentlige indretninger, at folket slet ikke veed af nogen anden fæderne-tro at sige, og selv de lærde tvistes om, hvad man egenlig troede i norden før ansgars og hellig-olavs dage.
folke-livet og det borgerlige selskab i danmark under valdemarerne, som vi især kjende af saxo, kæmpe-viserne og de gamle love, det var da den første helte-gier ning af den christne tro herinde, som jeg kalder større end nogen folke-troes, fordi den øvedes hos et fremmed folk, hvis eiendommelige tro den fremmede levende afløste, en helte-gjerning, der virkelig har noget vist over-naturligt ved sig. forundringen voxer imidlertid, når vi see, det var ikke blot i dannemark eller i norden, men også i tydskland, i england, frankerig og italien, ja overalt hvor christendommen mødte tydske eller nordiske folk, at den blev det religiøse element i et langt mere udviklet og prydet borger-liv, end de ved hjelp af deres arilds-tro havde ført.
når man først har seet eet mirakel, forundrer man sig gjerne ikke synderlig over det andet fra samme side, og man overseer derfor let det mageløse i den christne troes virkning ved reformationen, men miraklet er derfor ingenlunde des mindre; thi efter kors-togene tegnede det åbenbar til, at den christne tro, uagtet sine tidligere mirakler og sin mageløs universelle (catholske) kraft, dog skulde gåe, just ikke alt kiøds, men dog al ånds gang på jorderige, som er, efter et dådfuldt levnets-løb at gåe hjem til guderne. den store idee om hele den ny christenhed, som en guddommelig kirke-stat, hvori ånden udtalde sine dybe hemmeligheder med alle folkenes tunger, og hvori folkene ingenlunde tabde deres selvstændighed, men kongerne fandt deres kroner, og jord-livet sin helliggjørelse i alle retninger, denne store og, trods alle sine sværmeriske lyder, giennem århundreder mageløs velgjørende ide  tabde sig nemlig efterhånden, og den hellige moder kirken blev i det nordlige europa, hvor den med moders-målet undertrykde alt folkeligt, snart betragtet som en nat-mare, det vel var vanskeligt at blive kvit, men derfor ikke mindre tungt at rides af. norden i det femtende og begyndelsen af det sextende århundrede viser os derfor en kraftløshed, råhed og sædernes fordærvelse, parret med en ringe-agt for tro og geistlighed, der spåede det værste, og dog varede det kun en menneske-alder, til man igien hørde kirkerne gjenlyde af åndens tale med folkets tunge og skarens lovsang til den samme christus, hvis romerske statholder børnene pegede fingre ad i luthers catechismus.
at denne vidunderlige oplivelse af christenhedens fæderne-tro smelter sammen med det ny tids-rum både i statens og skolens historie, der især har gjort tydskland og england berømt uden derfor at gjøre danmark mindre enten lykkelig eller oplyst, tør jeg forudsætte som bekjendt, og neppe kan det med rette kaldes sværmerisk, håbet, jeg nærer, at også den religiøse ligegyldighed for fædrene-troen, som udviklede sig giennem det attende århundrede, og var i dettes begyndelse på sit høieste, kan i fornyet begeistring for samme tro finde en åndelig mod-vægt, der afværger dens naturlige følger for det borgerlige selskab og skjænker det et nyt især for danmark og norden ligeså glædeligt som hæderligt tids-rum!
jeg er ingenlunde blind for de langt større van skeligheder, nu end i luthers dage, fæderne-troen har ved at virke velgjørende på folke-livet og staten i det hele; begeistret for begge dele snart i en heel menneske-alder, kiender jeg bedre end de fleste det slibrige såvelsom det skrøbelige i deres giensidige forhold, og mit øie for de historiske paraleler er øvet nok til netop i vores at gjenkiende det udviklings-trin, hvorpå folke-troen i alle de gamle stater tabde sin indflydelse på livet, da templerne blev, hvad de endnu er i china og italien, forfaldne præste-hospitaler, medens philosopherne kun forgiæves stræbde at sætte deres grublerier i folke-troens sted. men netop desårsag er jeg for oplyst til, noget øieblik at tænke som så mange, at disse samme grublerier, langt mindre folkelig oprundne og udtrykte, skulde bedre nu end fordum kunne træde i fæderne-troens sted, og skiøndt selv, poetisk talt, en præst for nordens gamle guder, er jeg dog ikke sværmer nok til at troe, de virkelig kan leve op i landet, så enten må jeg opgive mit fædrelandske håb om folke-livets kraftige fortsættelse og en deraf udspringende nordisk oplysning, eller jeg må knytte det til håbet om at fæderne-troen, der har oplivet alle mine anskuelser, ønsker og kræfter, også med den frihed, som er åndens element, kan og vil gjøre sin tredie helte-gjerning til en gjenfødelse af borgerliv og folkelig vidskab, der danner en ligeså underlig som glædelig modsætning til den åndelige død og opløsning, alle varsler spåede.
vistnok kan jeg ikke forlange, at andre end de,  der dele min tro, skal dele mit håb om dens virkninger; men ligeså billigt som det i alle tilfælde er at lade fæderne-troen uforstyrret virke det lidet eller meget, den, efter sine mageløse bedrifter, endnu måtte være istand til, ligeså statsklogt er det dog nok også, på alle muelige måder at fremme den troes virksomhed, der, efter et år-tusindes umistænkelige vidnesbyrd, indslutter det borgerlige selskabs og menneske-udviklingens eneste velgrundede håb.
en regiering har imidlertid her to veie at gåe; thi den kan enten vise fæderne-troen ud af stats-kirken, med frihed til på egen hånd og med egne kræfter at virke hvad den kan, eller regieringen kan åbne den en fri virke-kreds i stats-kirken.
hvad nu det første angåer, da er det vistnok min mening, at fæderne-troen, eller rettere alle de enkelte, for hvem den er en saligheds-sag, vilde være bedst tjent dermed, da alt kirkeligt forhold til troens modstandere må være dem ubehageligt, og selv den størst muelige frihed i en stats-kirke dog er forbundet med mange hindringer for det christelige livs vext; men uærlig måtte jeg være, om jeg sagde, det var min mening, at fæderne-troen også på denne måde vilde virke gavnligst på folke-livet og staten i det hele. vist nok vilde nemlig fæderne-troen altid skjænke staten sine bedste, flittigste, troeste og lydigste borgere, men deels vilde den, i åben feide med stats-kirken, tabe det meste af sin indflydelse på  folket i det hele, og deels vilde den både af indvortes og udvortes grunde blive langt mindre frugtbar for boglig konst. kunde eller vilde derfor en statsklog regiering ikke give fæderne-troen en fri virke-kreds i stats-kirken, da vilde den sikkert aldeles afskaffe stats-kirken, der, uden fæderne-troen, enten måtte blive det tommeste skuespil-huus i landet eller dog kun en dyrekiøbt skygge af torvet og bue-gangene i athenen, på den tid da alle de philosophiske secter kun higede efter at sige eller høre noget nyt.
dog, hvad end andre regieringer vil, så er det dog sikkert den danske regierings ønske både at beholde en stats-kirke og at beholde fæderne-troen deri, ligesom den ved konge-loven høitidelig har vedkiendt sig den beslutning, og spørgsmålet er da blot, hvad der må giøres, for at fæderne-troen kan i stats-kirken fortsætte sit liv og sin virksomhed; thi at der må giøres noget, det føler regieringen vist selv, i det den spørger geistligheden, hvad de finde rådeligt!
nu er det, jeg, efter min fuldeste overbeviisning, bestandig gientager: skal fæderne-troen fremdeles leve og virke i stats-kirken, da må sogne-båndet løses og alt for resten blive omtrent som det er, eller endnu friere, og når jeg siger “som det er”, da mener jeg dermed ikke hvad der ståer på papiret, men hvad der i den sidste menneske-alder virkelig har været tilfældet, at hverken følde præsterne sig i deres lærdom bundne til de  symboliske bøger, eller ved ministerialia til alter-bogen, men benyttede dem frit, som de trøstede sig til at forsvare efter den hellige skrift og almindelig sandhed.
mod denne stemme skulde man nu vel ikke synes, jeg kunde vente nogen indvending uden af mine egne troes-forvandte; thi skiøndt lov-stederne er blevet uforandrede, har regieringen dog åbenbar begunstiget såvel den liturgiske som den dogmatiske frihed, indtil fæderne-troen høirøstet tog til gienmæle mod frihedens misbrug, og de præster, som giør krav på al muelig frihed, måe jo dog vel finde, at sogne-folkene, for hvis skyld de er til og af hvem de lønnes, har i det allermindste ligesåmeget krav på samvittigheds-frihed, som de.
uagtet jeg imidlertid endnu formoder, at mine troes-forvandte blandt præsterne vil finde mest at udsætte på dette forslag, synes regieringen dog at hælde til den mening, at præsterne kunde være dogmatisk frie og dog liturgisk bundne, og i anledning af mit vink om sogne-båndets løsning har jeg måttet høre så ilde fra den heterodoxe side, at man der udentvivl selv vil finde den største frihed dyrekiøbt, når man ingen må beherske. det var derfor slet ikke umueligt, at de fleste stemmer hos geistligheden kunde vindes for den middel-vei, ikke at løse sogne-båndet, men heller binde præsterne til en noget forandret alter-bog, og lade dem lære omtrent som de lyste; men det vilde være sørgeligt på alle sider, og for  fæderne-troen en døds-dom, som jeg vel troer “han deroppe” vilde aldrig stadfæste, men som desuagtet kunde blive sørgelig nok for det land, hvor den fældtes.
alter-bog og sogne-bånd.
tre ting vil jeg her stræbe at vise, først, at når præster af fæderne-troen skal være bundne til alter-bogen, kan deri intet forandres, som er værdt at nævne, dernæst at om end alter-bogen ganske som den er bogstavelig blev fulgt af alle præster, kunde dog fæderne-troens bekiendere ei uden sogne-båndets løsning fåe samvittigheds-frihed, og endelig at præster af alle bekiendelser trænge i grunden lige høit til dogmatisk og liturgisk frihed for virkelig at giøre staten den nytte, den behøver og må vente af sin kirke.
min første påstand, at skal præsterne af fæderne-troen herefter være bundne til en alter-bog, må den i grunden blive som den er, grunder sig derpå, at liturgi og lærdom hos de lutherske christne er på det nøieste forbundne, og ordet ved nåde-midlerne, som netop er det store tvistens æble i liturgien, ingenlunde en blot gjenstand for “smag og behag”, men kilden til hele de troendes håb og trøst, så, hvem der vil berøve dem det, vil, hvad enten de veed det eller ikke, ret egenlig berøve dem deres religjon.
dette, som fæderne-troens modstandere na turligviis kalde en fanatisk påstand, må sagtens klinge de fleste i vore dage fremmed, da hele liturgi-sagen i feiderne sædvanlig er behandlet blot for smagens dom-stol, under den udtrykkelige eller tause forudsætning, at kun den vankundige almue kunde falde på at sige, man vilde give dem en “ny tro”, når man blot forandrede “formularerne” ved dåben og nadveren. men det klinge nu fremmed eller velbekiendt, liflig eller skurrende, så er det sandt, og vilde for silde opdages, om det blev dulgt, at ved nåde-midlerne kan så godt som slet ikke røres, når fæderne-troen skal også blot finde sig tålt i stats-kirken. at nemlig den christne kirke, når man tog nåde-midlerne bort, med det samme var forsvundet, det vil vist nok mange nægte, men at den derved tabde alt tiltrækkende for dem, der i kirken søge guddommelig trøst over synd og død og al verdens møisommelighed, altså alle fæderne-troens virkelige tilhængere, det er dog ligevist, og kun om dem er jo talen her, så jeg kan lade det ganske ståe ved sit værd, om det kunde betale sig at holde en stats-kirke for folk, der enten slet ingen trang følde til guddommelig trøst over synd og død og verdens møie, eller meende dog, de kunde selv læse sig til den.
men er nu nåde-midlerne kirke-skatten eller “kirkens gode”, da kan heller ingen nægte, der er “visse ord,” hvorpå deres ægthed beroer, og hvormeget der nu end kan  tvistes om, hvor mange disse ord ere, bliver det dog lige klart, at når man ved et af nåde-midlerne berøver mig ord, som jeg troer høre til dets ægthed, da giør man vold på min samvittighed; thi det er nødvendig i mine øine det samme, som man berøvede mig nåde-midlet. istedenfor da her at indlade mig på det såre vanskelige spørgsmål, hvormeget man kunde forandre ved nåde-midlerne, uden at forgribe sig på noget væsenligt, vil jeg spørge enhver tænkende mand: læg eller lærd, om man dog ikke er vissest på at beholde det væsenlige, når man beholder det hele, og om man virkelig, efter en andens skiøn, kan frafalde noget, hvortil man anseer sit timelige og evige vel at være bundet.
dog her, hvor det giælder hver enkelts tro og trøst, sjæl og salighed, her nytter det ikke at tale i almindelige og ubestemte udtryk, her må spørgsmålet tages lige ud af livet, for at ståe i sit rette lys og vise, det er små-ting, hvad man forandrer i lære-bøger, psalme-bøger og i al verdens bøger, imod hvad man forandrer ved nåde-midlerne i alter-bogen, når den skal ufravigelig følges ved enhver dåb og alter-gang i stats-kirken.
betragte vi nu, ikke hvad man med en fornem mine kalder “formularerne ved dåben” men et menneske med fæderne-troen, som anseer dåben for det store “gienfødelsens og fornyelsens bad i den hellig-ånd” hvor ved han har fået synds-forladelse og er blevet et guds barn, med arve-ret til det evige liv, see, da er det jo den dåb, der forrettedes som det findes beskrevet i alter-bogen, det er den dåb, hvorpå han grunder sit saligheds håb, den, forudsætter han, var ægte, forrettet efter christi indstiftelse, den, er det hans sjæls vished, har kraft til at trøste og styrke i liv og død, og det er hans vished, enten fordi han troer sine lutherske fædres vidnesbyrd om, hvad de havde erfaret, eller fordi han hos sig selv har sporet guddommelige virkninger af den dåb, han døbtes med.
da det nu træffer sig, jeg selv er en af disse, og er præst tillige, bør jeg betage tilfældet alt svævende og ubestemt, ved at pege på mig selv og skrifte ærlig, hvad jeg kunde og hvad jeg ikke kunde tåle, man forandrede ved dåben, når jeg havde barn i kirke, og hvad jeg kunde eller ikke kunde forandre, når jeg skulde døbe børn. bedre udkomme end der er med mig, som veed historisk beskeed med dåb og alter-bog, og skiller omhyggelig “fæderne-troen”, som jeg har tilfælles med utallige, fra min “dogmatik og exegese”, som jeg måskee ikke har tilfælles med en eneste, bedre udkomme end der er med mig, kan der da umuelig være med nogen af mine virkelige troes-forvandte: ei med de læge, som ere kirkehistorisk vankundige, og ei med de skrift-kloge, hvis tro og theologi sædvanlig er så sammensmeltede, at de kiende slet ingen forskiel.
og hvor føielig kunde jeg da nu være, når jeg gik såvidt, som min samvittighed på nogen måde vilde tilstæde? da jeg veed, der blev gjort endeel om ved dåben det år, jeg blev født, så allerede jeg er døbt uden djævle-besværgelse og med den ny indledning af biskop balle, uden at jeg kan skiønne, det har gjort nogen forskiel på dåbens virkning hos fædrene og hos mig, så vilde jeg, som barne-fader, naturligviis ikke yppe nogen kiv, om man end døbde den lille efter en anden indledning, når den kun passede med troen og dåben, eller reent udelod hvad jeg ikke anseer for mere væsenligt, men udelod man “korsets betegnelse”, vilde jeg allerede studse, fordi jeg har en ahnelse om at det betyder mere end jeg forståer, og veed det er ældgammelt ved dåben, om ikke jævnaldrende med den, og forandrede man virkelig det mindste ved dåbs-pagten eller dåben selv, da vilde jeg protestere, og når det ikke hjalp, selv døbe mit barn, som jeg var døbt. dette vilde ikke blot være mig en hjertets trang, for at ikke kirke-samfundet mellem mig og mit eget barn skulde lide noget skår, men en samvittigheds-sag, da jeg ikke måtte lade det komme an på et lykke-træf, om den virkelig forandrede dåb vilde have samme guddommelige virkning på mit barn, som jeg troer, den uforvanskede har havt på mig og mine fædre, ja på utallige fra arilds-tid. vilde man stille mig tilfreds med den forsikkring, at dåbs-pagten havde i den ældre tid undergået mange forandringer  uden at det havde gjort nogen forskiel, da forfeilede det naturligviis aldeles sin virkning på mig, som både af kirke-historien veed, det er et aldeles løst foregivende, og indseer, det må være blottet for al sandhed, hvis det ikke skulde have været idelt bedrageri med dåben og fæderne-troen i hele det år-tusinde, vi danske har havt dem, og det må vel for mig enhver som lyster påståe, men han må sandelig ikke forlange af mig at jeg enten skal indrømme hans påstand, eller på grund deraf lade for mine den dåb forvanske, jeg døbtes med, og troer mig gienfødt ved til det evige liv. det er nemlig soleklart, at skal min dåb på christi ord være et stort nåde-middel, da må den være forrettet efter christi indstiftelse, men vilde ikke længer forrettes derefter, når den forrettedes anderledes, og når man vil trøste mig med, at min dåb er ikke heller forrettet efter christi indstiftelse, da driver man jo kun åbenbar spot med mig, med dåben og fæderne-troen.
kunde jeg nu blot som fader ingenlunde med frelst samvittighed samtykke i mindste virkelige forandring ved dåbs-pagten, og måtte jeg, som jeg nødvendig måtte, erklære forvandlingen af “djævelen” til et upersonligt og ubestemt “synds-begreb” eller udeladelsen af “et ledd” i troes-bekjendelsen, eller opløsningen af den tredie persons “den hellig-ånds” navn i dets løse bestanddele, for en virkelig forandring, da måtte jeg som præst med fæderne- troen endnu tage det langt strængere; thi deels måtte jeg erklære båndet sønderrevet mellem os og vore lutherske fædre og alle danske christne fra fordum tid, når vi forkastede deres troes-bekiendelse og dåbs-pagt, deels måtte jeg vægre mig ved at forrette nogen dåb, hvorved der ikke, ligesom ved den gamle, høitidelig erklæredes at den er det gienfødelsens og fornyelsens bad, christus har indstiftet og som skiænker den troende synds-forladelse og arve-ret til det evige liv, og endelig måtte jeg krympe mig ved enhver forandring, som nogen fader fandt betænkelig ved sit barns dåb, da vi i henseende til de skrøbeliges samvittighed have en stræng ordre af apostelen paulus, som jeg troer, er et guds bud.
ved dåben kan der altså slet ingen af de forandringer giøres, som de herrer clausen og deres parti fordrer, når tilhængerne af fæderne-troen skal have samvittigheds-frihed og deres præster følge en ny alter-bog, så vi er neppe indenfor kirke-dørren, før vi see, at den liturgiske uenighed ret egenlig er en uforligelig tvist om “troen”, umuelig at bilægge, fordi ærlige folk ligesålidt vitterlig kan fornægte den tro, de har, som bekiende den, de forskyde. vi behøve da ikke at gåe videre, thi ved “indgangen og udgangen” af kirken er det ganske åbenbar kun “det første skridt” der koster, og kan stats-kirkens præster umuelig enes om ordene  ved dåben, da vilde al anden enighed være ubetydelig; men det følger dog tillige af sig selv, at da tvisten ved dåben netop angåer “troen, håbet og vilkårene for saligheden”, så må den føde uenighed om ethvert udtryk for det kirkelige liv, og ved “nadveren” som en hemmelighedsfuld forening med “den korsfæstede igien opstandne frelser” tilbagevinde sin uforligelige egenskab, ja, skiøndt jeg, som communicant, slet ikke er opsat på strid om det store schiboleth “sande legeme” og “sande blod”, måtte jeg dog kalde det samvittigheds-tvang at afskaffe et ord ved nåde-midlet, hvis brug er uskyldig, men hvis udeladelse er mistænkelig og kan forarge mangen ærlig lutheran.
da nu modstanderne vil være enige med mig om, at når der ingen forandring bliver ved “dåben og nadveren”, er resten neppe værd at tale om, så har jeg givet gyldig grund for min første påstand, at ingen forandring som er værd at nævne kan skee med alter-bogen, når præster med fæderne-troen skal nødes til at følge den og folk med samme tro nødes til at blive i stats-kirken.
nu var min anden påstand, at om end alle præster nødtes til bogstavelig at følge den gamle alter-bog, kunde dog fæderne-troens bekiendere kun ved sogne-båndets løsning vinde den allernødvendigste samvittigheds-frihed, og til klarlig at indsee det, vil det være nok at betragte confirmationen,  hvor ikke blot liturgi og lærdom øiensynlig mødes, men hvorved sogne-præstens modsatte lærdom er en troende fader endnu utåleligere end hans liturgiske afvigelse.
confirmationen skal være en høitidelig “bekræftelse i dåbs-pagten” og dermed i fæderne-troen, og dertil hører da nødvendig, hvad alter-bogen foreskriver: en gientagelse af begge hoved-spørgsmålene  ved dåben; så der kan ingen tænkelig grund være til den hyppige udeladelse deraf, uden vedkommende præsters formening, at djævelen må ikke forsages, fordi han ikke er til, og at troen på faderen, sønnen og den hellig-ånd er enten en overtro eller en ubetydelighed. så klart som det imidlertid er, at præster, som lære deres confirmander således, ei, uden at skamme sig dybt, kunde høitidelig spørge børnene: forsage i djævelen; troe i på gud fader, søn og hellig-ånd; og vil i blive i denne eders “dåbs-pagt” til eders sidste salige ende; ligeså klart er det jo dog også, at jeg kan ikke have denne min dåbs-pagt levende for øine og agte at blive den tro til min salige ende, og dog sende mine børn hen at beredes til confirmation hos en præst, som jeg veed, vil ingenlunde bekræfte dem i den, men må efter sin overbeviisning formane dem til at frafalde den! at forlange sligt af mig var åbenbar ikke blot uretfærdigt, men så unaturlig grusomt og oprørende, at ingen ædel mand kan tåle tanken, thi det var åbenbar det uhyre forlangende, at jeg skulde selv forråde  min tro og mit saligheds håb i mine umyndige børn, hvad man ikke engang forlanger af jøder i tyrkiet. nu, det forlanger vist nok heller ingen af mig, som ovenikiøbet boer hvor sogne-båndet for såvidt er løst, men var jeg en bonde, da kunde det let skee under nærværende omstændigheder, at min sogne-præst forlangde det af mig, uden at der hardtad var nogen redning, og jeg er derfor ganske vis på, at når vor faderlige regiering blot et eneste øieblik betænker, på hvilken pine-bænk sogne-båndet nuomstunder tit må spænde fader- og moder-hjertet, hvor fæderne-troen er levende, da kommer det bånd til at briste, om så end de fyenske præster vilde protestere endnu stærkere mod sogne-båndets end de jydske herremænd mod stavns-båndets løsning. jeg er derfor også vis på, at dette bånd vilde været løst for længe siden, når det ikke i henseende til confirmationen altid havde været hoved-staden fremmed, og derfor i sin egenlige beskaffenhed undgået regieringens opmærksomhed.
jeg har nu viist, at når regieringen ikke kan og vil nøde alle præster i stats-kirken både til at følge den gamle alter-bog ved nåde-midlerne og undervise confirmanderne overeensstemmende med dåbs-pagten, da er sogne-båndets løsning det eneste middel, hvorved vi, som holde ved fæderne-troen, kan have virkelig religjons- og samvittigheds-frihed i stats-kirken, og det er mig naturligviis hoved- sagen, da det angåer vor saligheds-sag, så jeg kunde rolig overlade det til regieringens modne overlæg, på hvilken måde, den vilde handhæve fæderne-troen i sin velerhvervede og af grund-loven hjemlede ret til at beståe og forplante sig i landet; men det vilde hverken være ærligt eller fædernelandskiærligt af mig at fortie de vægtige grunde, der giør det rådeligt, ingenlunde at indskrænke men heller stadfæste og udvide præsternes frihed, som ved sogne-båndets løsning taber sit eneste skadelige påhæng og vinder en gavnlighed, de fjerneste tider vil klarest åbenbare.
hvem der gjennem en række af år utrættelig og med sin hele sjæl har arbeidet til et ædelt mål, der tidlig indtog og begeistrede ham, han føler bedst, hvor sønderknusende det vilde være, omsider at måtte opgive sine bestræbelser og selv, såvidt mueligt, tilintetgjøre frugterne deraf. derfor sympathisere vi alle med keiser joseph den anden i hans dybe græmmelse, om vi end ere meget uenige med ham såvel om den oplysning og det folke-helds værd, han stræbte at fremme, som om de midlers godhed, af hvilke han betjende sig, og stående i ånden for den efter-slægts dom-stol, jeg måtte hade mig selv for at ringeagte, spørger jeg dristig: hvad var dog josephs bestræbelser mod frederik den sjettes for ægte borgerlig frihed og ligelighed, for almindelig folke-oplysning og for videnskabeligheds fremme i alle mulige retninger. om jeg derfor end ikke havde de stærkeste privat-grunde til at ønske majestæten al  den glæde det kan gjøre en konge “med gråhårs-krone” selv at høste første-grøden af sin vår-sæd, måtte jeg dog kun med dyb vemod tænke mig muligheden af, at den ædle konge-hånd selv skulde bidrage til at forstyrre sit berømte værk, og nødte omstændighederne mig selv til at bede derom og udvikle nødvendigheden deraf, da måtte jeg ret føle mig født under en ulykkelig stjerne. skulde derfor det blive enden på den kirkelige giæring og spænding hos os, som ingen menneskelig magt eller klogskab kunde forebygge, da den åbenbar er grundet i menneske-naturens og den historiske udviklings uforanderlige love, skulde det blive enden på den giæring og spænding, det var ikke mit valg men min uundgåelige lodd at fremme og forøge, enten at fædrene-troens ivrige tilhængere, adskildte fra stats-kirken, tabde næsten hele deres borgerlige og videnskabelige indflydelse, eller at det syttende århundrede skulde gåe igien i det nittende, med alle de bånd på åndens redskaber, som alt da var tøir og vilde nu være lænker; skulde det blive enden, da kunde jeg ikke rettere skjønne, end at dannemarks berømte lykke-stjerne var dalet, for aldrig mere at stige; thi alle sø-mærker på tidens strøm måtte skuffe, om ikke i begge tilfælde ånden blandt os havde endt sin bane, uden at nåe sit mål!
derfor skal jeg altid betragte det som en indskydelse af dannemarks gode genius, den milde lys-tanke, der opstod i min sjæl, at sogne-båndets løsning, medens det på den ene  side sætter fæderne-troen i sikkerhed for borgerlig ulæmpe, på den anden side hæver alle betænkeligheder ved at gjøre den dogmatiske og liturgiske frihed lovmæssig, som vor regiering giennem et halvt århundrede har begunstiget, og som da sikkert ikke mindre hos præsterne af fæderne-troen end hos de andre, vil bære velsignede frugter for sædeligheden, for folke-dannelsen, og for al videnskabelighed.
forhen, når jeg i tankerne stræbde at forene fæderne-troens borgerlige fred med almindelig samvittigheds-frihed og en stadig fremskridende oplysning, og det var en opgave, der gjennem en række af år sysselsatte mig så meget som vist få af mine samtidige; da var den engelske stilling, med fæderne-troen enevældig i stats-kirken og fuld religjons-frihed derudenfor, det bedste jeg vidste af at sige; men den døde stil-stand i stats-kirken og den vilde uorden derudenfor, med hele misforholdet mellem religion, literatur og videnskabelighed, var mig dog immer i veien, og lod sig ei således udlede blot af den engelske eiendommelighed, at man jo allevegne måtte befrygte noget lignende. først da jeg såe, at fæderne-troen ligeså godt kunde sikkres ved sogne-båndets løsning, som ved dissenternes udgang, vandt jeg rolighed til at sammenligne vor stats-kirke, som den for øieblikket er, med den engelske, og opdagede da snart, at hoved-grunden til englands åndelige krisis, hvori både stats-kirke og høi-skole trues med undergang, må søges, vist nok ikke i religjons-friheden, der øiensynlig har forsinket og endnu  formilder den, men i den uordenlige måde, hvorpå friheden er opkommet, og den forstening en stats-kirke, der skal holde sig i modsætning til allehånde secter, umuelig kan undgåe, så det chaotiske i vor stats-kirke vilde netop være et uberegneligt fortrin, når kun ikke folkets samvittigheds-frihed druknede i præsternes, så hver sogne-præst blev en lille pave, og menighederne, der dog umuelig kunde skifte tro så tit som præst, blev enten aldeles ligegyldige eller et rov for alskens sværmeri. løses derfor blot sogne-båndet, da vil præsternes fri stilling gjøre, at både blive alle folkets religiøse anskuelser repræsenterede i stats-kirken, og træde i vexel-virkning under de allergunstigste omstændigheder, da den eensartede videnskabelige dannelse hos præsterne, og disses lige afhængige og lovmæssige forhold til regieringen og folket, vil, såvidt mueligt i denne verden, forebygge, altså i høieste grad formindske de farlige følger af den religiøse modsætning, der i forstands tiden umuelig kan forsvinde, uden i en ligegyldighed for det himmelske, der ligesåvel er statens som kirkens pestilens.
en fri stats-kirke med en fri menighed, det er da, hvad jeg inderlig ønsker mit fæderne-land, ja, hvad jeg er vis på, vil mægtig bidrage til, på den ene side at bevare det for de voldsomme rystelser, der true christenheden, og på den anden at fremme en høi og vidtudstrakt, men rolig, historisk fremskridende oplysning og videnskabelighed, så europa skal nødes til at be kiende, der er dog noget “ægte dansk” som fortjener alles bifald og må misundes, hvor det ei kan efterlignes! meget mueligt, at en sådan stats-kirke kun kan trives i danmark, hvorfra der neppe engang ved christendommens indførelse høres våben-gny, og opståe kunde den sikkert ikke andensteds på jorden, så, når ved sogne-båndets løsning krandsen er sat på denne ny bygning: glitner-borgen, hvor forsete bygger og “jævner alle trætter”; da måe vi, og de sildigste slægter med os, beundre og taknemmelig tilbede det kiærlige forsyn, der, som en kvindelig norne, skæbne-dronningen, skiænkede danmark konger efter folkets hjerte, og i det store øieblik, da folke-ånden svævede mellem liv og død, en jubel-drot, så fredegod, at selv de hårdeste kæmper, som havde hvilet under danmarks hjerte, ei kunde see ham i øiet, uden at de svungne sværd foer i balgen, medens han med “rettens sværd”, som giver alle nok, overhuggede den knude, der aldrig havde forbundet hjerter, men spændte nu modsatte ånder i bælte til lande-sorg og fælles undergang!
den fri stats-kirke.
skiøndt jeg hverken kan nægte mig selv eller mine ånds-frænder den glæde at høre, hvad danmarks genius hvisker, når vi lytte, og nynner om det lands lyksalighed, hvor selv de hedeste åndelige kampe, skiøndt ærlig meente, dog kun er ridder- spil og valhals-dyster, som endes uden blods-udgydelse og forstyrrer ikke freden, hvor valkyrierne have skudt deres våben-hamm, og gåe for borde som heltekiære men dog ømme dannekvinder; skiøndt jeg ei kan lægge dølgsmål på dannefæ, som tilhører kongen og fryder folket, så må jeg dog huske, der kunde ikke times den fri stats-kirke noget værre, end at agtes for et blænd-værk af indbildnings-kraften, deiligt at betragte, men kun til i muelighedernes rige, og jeg må derfor bede alle mindes, at “den fri stats-kirke” det er ikke noget ideal, men en virkelighed midt iblandt os, den har vi havt i et halvt århundrede, vel ikke med “sort på hvidt”, men hvad der er usigelig langt mere “i gierning og sandhed”, så spørgsmålet er ingenlunde om at oprette men om at ophæve eller stadfæste den! om man da end ansåe den for en stor ulykke, måtte man dog ved ophævelsen betænke, om man ei gjorde ondt værre, og jeg har viist, den lader sig ikke ophæve, uden man beslutter sig til enten at bandlyse fæderne-troen eller at tvinge alle præster til både ved nåde-midlerne nøie at følge vor gamle alter-bog og at undervise ungdommen efter luthers catechismus, og da man neppe enten vil det første eller kan det andet, så vil ormens vei i tanke-riget her føre os til samme mål som fuglens, når vi kun følge den som ærlige folk. dog, der er en middel-vei mellem tankens flugt og dens kryben på alle fire eller fem, og det er den menneskelige gang, med åbne øine for  det vidunder, vi selv er, og for den lange erfarings umistænkelige vidnesbyrd, kort sagt: den verdens-historiske vei, og følge vi den til vor fri stats-kirke, da skal vi sikkert ikke fristes til at ønske friheden afskaffet, men tvertimod ønske den udvidet, først og fremmerst til alle dannemænd, af den simple grund, at de læge har ligesåvel en sjæl som de lærde, og tit en meget ømmere samvittighed, og dernæst for præsterne så rundelig, som de med føie kan ønske og regieringen med viisdom bevilge.
vi har før bemærket, at både i grækenland og rom tabde folke-troen i forstands- eller oplysnings-tiden hele sin gavnlige indflydelse på det borgerlige selskab, så templerne blev kun stående som bauta-stene på troens grav, og præsterne var kun omvandrende ægyptiske mumier, beskrevne fra øverst til nederst med hieroglypher, de ei selv kunde læse, alt som de reisende fortælle os, det endnu er i china. der var imidlertid dog i old-tiden een lille krog, hvor kirken netop i forstands-tiden fik sin mærkværdigste historie, og hvor folke-troen, endnu da templet gik op i luer, vidunderlig begeistrede folket, og det var, som man veed, jødeland, så der må vi udentvivl kunne lære at kiende betingelserne for troens og kirkens levende virksomhed i forstands-tiden. og hvad enten vi nu rådføre os med “de fire evangelister” eller med “josephus”, da mærke vi strax, at der efter udlændigheden har  udviklet sig en frihed i stats-kirken, der i romer-tiden gik så vidt, at de ypperste præster var sædvanlig saducæer, altså folk, der frit bekiendte, de troede hverken “ånd eller engel eller dødes opstandelse” og havde et ganske eget begreb om den hellige skrifts kanon, som de indskrænkede til pentateuchen eller mose-bogen, medens der mellem dem og deres antipoder “pharisæerne,” var såmange mellem-ledd, at de lærde tvistes selv om secternes antal, end sige da om deres meninger. under denne kirkelige forfatning var det jesus opstod og “de galilæiske fiskere” prædikede evangelium, og det er soleklart, at dette slet ikke kunde skedt i en stats-kirke som den engelske, eller som vores i det syttende århundrede, thi jesu taler til de ypperste præster og skrift-kloge vilde der været de mest ærerørige injurier, og såvel hans som hans disciplers prædiken i kirkerne et fanatisk indgreb i præsternes udelukkende privilegium.
vi anmærke ingenlunde dette, for dermed at sige, der skal være ligeså frit i vor stats-kirke, som i den ebraiske, thi hvilken friheds-grad der til tid og sted skal være nyttig, altså ønskelig, beroer åbenbar på folkets udviklings-trin og andre omstændigheder; men det er ligefuldt såre mærkværdigt, da det heraf blandt andet er soleklart, at den kirke-tvang, under hvilken den christne religjon umuelig kunde opkommet, kan ligeså umuelig være i dens ånd,  og at når man på christi vegne protesterer mod sogne-båndets løsning, på grund af at friheden måskee tilsidst kunde gåe såvidt, at “handværks-folk” vilde føre ordet i kirken, såvidt altså, som den måtte gåe, når “jesus og hans apostler” skulde komme til orde, da giør man sig kun latterlig!
gåe vi nu hjem til vort norden med denne oplysning og betragte vort kirke-væsen, fordum og nu, da møde vi, ved vor sikkre histories begyndelse, hvad vi nu kalde “fæderne-troen”, som en fremmed giæst, der fra jødelands fri stats-kirke havde trådt mange mødige fjed over bjerge og dale, giennem “ilden og vandet”, før den nåede så høit i nord, med et sende-bud fra christi statholder i rom, eller, som vi med troen, pegende på “nordens apostel”, trøstig kan sige: fra “kongen selv i det høie”. dannemark fik imidlertid herved ingen stats-kirke, men indlemmedes kun i den store “kirke-stat”, der underlig havde dannet sig efter det mosaiske forbillede mellem skyther og barbarer, og sålænge middel-alderen varede, kunde det ei anderledes være; thi ligesom i old-tiden kirken er statens fader, er det i middel-alderen dens “hellige moder”, ingenlunde på slump, men fordi troen i indbildnings-kraftens og følelsens regierings-tid har hele sin indflydelse igiennem dem.
med reformationen skulde det nu vel have blevet anderledes, thi med den kom unægtelig  forstanden til regieringen i troens rige, og på en måde fik vi virkelig en stats-kirke, men dog kun med hensyn på paven i rom, ingenlunde med hensyn på christus og ånden, thi hos os varede middel-alderen endnu, så i vor stats-kirke betragtedes morten luther længe som en mageløs god tydsk pave, der rev den slemme romerske af pinden, stækkede vingerne på bisperne, gav de dovne munke reise-pas, gav bibelen fri, bragde moders-målet igien i agt og ære, og indviede en ny høi og velærværdig geistlighed, som lagde sig efter boglig konst og gode sæder, læste både store og små ærlig deres text, og forkyndte “evangelium” så kiønt og klart, at man kunde føle, ens sjæl havde trøst deraf og måtte istemme den lifligste lov-sang, man havde lært!
og nu selv hvad jeg ikke så ilde har kaldt de tre store mirakler i det syttende århundrede: danske lov, alter-bogen og den kingoske psalme-bog, som unægtelig gjorde vor stats-kirke kiendelig fra andres, selv de smage dog endnu langt meer ad middel-alderen end ad nyårs-tiden, og deri ligger netop det mirakuløse ved de bøger, som ikke lader sig eftergjøre, nu da vi åbenbar ligesåvel i kirkelig som i agerlig henseende er “udskiftede af fælledskabet”. når vi nemlig studse over, at vore mirakler “med pen og blæk” immer falde i det små, eller rettere mislykkes bestandig, så vi adskille hvad vi dermed tænkde uopløselig at forbinde, da kommer det vist nok af, at vi ikke lægge noksom vægt på den grund-sandhed at “folk skabe bøger og bøger ei folk”; men ligesom ingen bedre end vi  skrivere af profession veed, hvilken tillokkende tanke det er, med sin pen at omskabe verden for et århundrede eller to, så har virkelig fortidens berømte bøger i den henseende noget meget skuffende, indtil man opdager det kneb, de gamle betjende dem af for at fåe deres bøger til at gjøre mirakler. de brugde nemlig det uskyldige kneb kun at skrive op hvad der allerede længe havde været i kraft, kun at stemple hvad der gjaldt, hvorved det naturligviis blev alle mand vitterligt og gik senere af mode, så det slags mirakler i det syttende århundrede nytter os åbenbar slet ikke i det nittende, uden forsåvidt de måtte have gjort det mueligt, at nye mirakler kan skee hos os, og dertil hører først og fremmerst at vi ikke misforståe dem, som om de virkede hvad de kun viiste. når vi derimod opdage, at alter-bogen og psalme-bogen, ligesåvelsom lands-loven, egenlig kun vise os, hvad der havde levet i folket og giældt i landet, deels fra reformationen af og deels fra arilds-tid, da vil det kanskee nok forundre os, at såmeget deraf endnu levende tiltaler en stor deel af folket, men aldrig vil det falde os ind på fri hånd at skabe side-stykker til sådanne bøger, som åbenbar have gjort sig selv. hvad “danske lov” angåer, da veed vore historiske jurister langt bedre end jeg, hvor broder-parten af den har hjemme, men da jeg rimeligviis veed lidt bedre beskeed end de med alter-bogen og psalmerne, må jeg ikke fortie, at det eneste nyt jeg har kunnet opdage i alter-bogen, er til talen til communicanterne, thi collecterne findes alt i palladii alter-bog og såvel forskriften for brude-vielse som for barne-dåb er morten luthers. kingos psalmer derimod er vist nok noget nyt, men dog kun ligesom iliaden og odysseen var noget nyt hos grækerne, da de først kom i folke-munde, altså de danske christnes egen anskuelse af troen og bibel-historien, som slap ud giennem thomas kingo og toges af danske christne for hvad den var, og dog er det høistmærkværdigt, at den psalme-bog, kingo og hans gode venner selv havde gjort, lod sig ikke indføre, så i den “forordnede ny kirke-psalme-bog” var kingos psalmer kun en tilgift til de gamle “åndelige” viser, som endog tildeels før reformationen var i folke-munde.
kom der altså en tid i det attende århundrede, da alter-bogen og psalme-bogen syndes en deel af folket og præsterne ligeså forældede, som vore jurister fandt danske lov, da var det åbenbar endnu langt umuligere at sætte nye tilsvarende i deres sted, end juristerne har fundet det at bringe en ny kvemmelig “lov-bog” istand; thi der er jo intet, forstanden, når den fåer herredømmet, giør folk så uenige om, som gienstandene for “troen og smagen”, ja den gamle historie lærer os, at sædvanlig bliver i forstands-tiden troen så ubetydelig og smagen så upoetisk, at kirken er tilovers og psalmen til latter. vi har seet, at det eneste gamle folk, der i forstands-tiden blev ved at søge kirken, dog ingenlunde kunde  forliges om troen og skriften, og reformations-historien viser os, at tydskere og engelskmænd kunde det ligeså lidt, så vi nord-boer måtte være en unaturlig undtagelse fra alle andre mennesker, hvis vi i forstands-tiden kunde lægge mindste vægt på troen, uden enten, som tydskere og engelsk-mænd, at slåes derom, til man skildte os ad, eller, som ebræerne, at læmpe os efter hinanden. kort sagt: vi måtte på det vidunderligste svaret til navnet “die dumme dänen”, hvis reformationen hos os kunde bestået i, at vi fik en ny alter-bog, psalme-bog og lære-bog, der fulgdes bogstavelig som i middel-alderen.
nu er det vel sandt nok, at ikke vi, men tydskerne har “opfundet krudtet”, men hvor mageløst et middel krudtet end er til at opløse og adskille, kan vi dog nok have ligeså god forstand som dets opfindere på hvad der åndelig forbinder og forener, thi det er ligesålidt et penne-strøg som et skud krudt, og efter-slægten vil sikkert finde, at den danske kirke-reformation er priisværdig, undtagen i de mis-greb, tydskernes exempel forledte til. biskop balle var nemlig, med al sin orthodoxi, en udmærket forligelig mand, der gierne undte præsterne al den frihed, regieringen vilde, og folket, sin samvittigheds-frihed uskadt, kunde tåle, så når han desuagtet skrev en ny lære-bog, udgav en ny psalme-bog og foreslog en ny alter-bog til almindelig indførelse, da viser det kun, at hans hoved var  tydsk, skiøndt hans hjerte var dansk, og at regieringen lod hans “lære-bog” omtrent skiøtte sig selv, overlod det til “menighederne”, om de vilde bruge hans “psalme-bog”, og oversåe aldeles hans “alter-bog”, mens den kiendelig skiønnede på hans iver for fæderne-troen, forbundet med den største mildhed mod heterodoxerne, det er den største lov-tale for kirkens bestyrelse under nærværende omstændigheder.
hvad nemlig fæderne-troen angåer, da måe vi altid huske, at, trods dette velerhvervede navn, er den dog oprindelig “en fremmed giæst”, der misbrugde giæste-retten og lønnede det giæstmildeste folk under solen med utak, om den vilde åndelig beherske os et øieblik længere end vi ønske det selv, eller forlange det mindste mere råde-rum iblandt os, end dens venner har ret til at give den, og medens det vilde være ligeså udansk som ugudeligt enten at giøre denne fæderne-landets tusindårige giæste-ven fredløs, eller kvæle ham under falske kiær-tegn, da vilde det på den anden side være ligeså uchristeligt som uretfærdigt, at nøde læg eller lærd til at hykle for en tro, de ei godvillig hylde, og fortie deres modsatte eller dog afvigende overbeviisning om åndelige og evige ting. umueligheden af i længden at sætte en sådan samvittigheds-tvang igiennem bliver også indlysende, når vi betænke, at ligesom alle de philosophiske secter i grækenland var forstands-produktet af grækernes oprindelige anskuelse, således vil i norden alle de meninger, der afvige fra den  christne tro, være forstands-produktet af anskuelser hos vore hedenske fædre, og kan da umuelig blive magtesløse i fæderne-landet, med mindre de tilsvarende slægter åndelig uddøe. nu har vist nok erfaringen viist, og vil sikkert endnu klarere bevise, at “den fremmede giæsts” gode venner herinde ingenlunde, som man havde spået, uddøde med biskop balle, men at nogle af dem kun trængde til at giennemgåe den skiærs-ild, der prøver ungdoms venskab, og andre til at voxe fra den vugge, fromme mødre havde sjunget for hvad aldrig glemmes; men erfaringen har dog også tilstrækkelig beviist, at vore lands-mænd er ingenlunde alle “giæstens” gode venner, så det var tåbeligt at tænke, heterodoxerne skulde uddøe enten med stifts-provst clausen, eller nogen, vi kan nævne. når altså regieringen ikke vil, at folket her skal adsplittes i secter, som i tydskland og england, men vil ligefuldt unde både fæderne-troens tilhængere og de philosophiske skoler religjons- og samvittigheds-frihed, da er der åbenbar intet andet middel, end at giøre stats-kirken rummelig nok selv for modsatte syns-måder, og det kan umuelig skee med almindelig giældende lære-bøger, alter-bøger og psalme-bøger, som enten måe have de dygtigste af alle partier, eller dog af alle, på eet nær, imod sig, men kun, som den danske regiering standhaftig har prøvet, ved at lade alle disse ting så frie, som mueligt, og, hvad der hidtil uheldigviis undgik opmærksomheden: løse sogne-båndet.
men er dette nu den eneste måde, hvorpå den nødvendigste samvittigheds-frihed kan finde sted, uden stats-kirkens opløsning, så tør jeg også sige, det er den eneste måde, hvorpå en stats-kirke, selv når udgangen deraf er så fri som i england, kan beholde folkets yndest og være staten gavnlig.
når vi således upartisk betragte vor stats-kirke i midten af forrige århundrede, da alle præster bogstavelig fulgde alt “hvad skrevet stod” i ritualet, alter-bogen og pontoppidans forklaring, da måe vi tilståe, det er ikke noget lysteligt syn; thi landsby-præsten (uden sammenligning den vigtigste for staten) var meget almindelig en bussemand for bønderne, med hvem de bogstavelig kiøs deres uartige børn, og for honette folk var han “guds ord fra landet”, tit en meget skikkelig mand, men gierne “stiverlig” i alle måder, prædikenerne var sædvanlig både i store stæder og på landet lange og kiedsommelige, guds-tjenesten søvnig, og lærde folk temmelig enige om at kalde stats-kirken “et nødvendigt onde”. ligger grunden hertil måskee blot deri, at de fleste af præsterne var i grunden hverken lutheraner eller calvinister, hallenser eller hernhuter, og at de oplyste, som med holberg savnede religions-frihed, deels hadede og deels foragtede den stats-kirke, der stod deres frihed i veien, og gienlød af en tro, man for det meste godt kunde høre, præsten havde lært udenad med sin præken? vistnok såre vægtige grunde, som måe tages i betragtning, og man må heller  ikke glemme, det er forgiæves i forstands-tiden enten hos lærd eller læg at vente den høie betragtning af kirken eller den dybe følelse af dens uundværlighed, der på tidligere trin har fundet sted; men selv hvad der med rette skal kaldes et “nødvendigt onde” må dog åbenbar forebygge noget værre, og en stats-kirke, der kun kaldes et stort gode af dem, den giver “leve-brød” og ansees af de oplyste for at ståe i veien for noget bedre, den kirke måtte stats-manden kalde et unødvendigt og farligt onde, som der snarest mueligt måtte rådes bod på, og vidste vi det ellers ikke, måtte englands ravende stats-kirke kunne lære os, at der i forstands-tiden slet ikke behøves andet end en foreskrevet liturgi, lære-form og psalme-bog, for at giøre stats-kirken til et sådant onde. i england har der nemlig, som man veed, giennem hele det forrige århundrede været så stor religjons-frihed udenfor stats-kirken, at man bør formode, der blev ikke mange i den, som havde noget mod fæderne-troen, men vi veed også, en stor deel gik ud blot  for liturgiens skyld, og at den, tilligemed de 39 artikler og davids psalmer, må have hvilet tungt på dem der blev, er klart af den dødhed, der stikker så besynderlig af mod den raske driftighed trindt omkring, at den må kaldes unaturlig, og det såmeget mere, som den engelske forstand er langtfra at være kirkefiendsk. man tænke kun ikke, det kommer af, at den engelske liturgi, sang og lære-form er  reent urimelige, thi de er intet mindre for folk med fæderne-troen, og for engelsk-mænd er de netop det samme, som alter-bogen, de gamle psalmer og den augsburgske confessjon for os: mester-stykker fra fordum tid, som vi nok lade være at eftergiøre end sige at overtræffe, da vi har langt mindre følelse for det væsenlige og almindelige, og langt mere forkiærlighed for vor “individuelle” syns-måde og for “vore egne æg” end de gamle. nei, i  denne vores forskjellighed fra de forrige slægter, i vores “forstandighed” med alle dens dyder og lyder, med trangen til frem-skridt og afvexling, og foranderligheden både til det bedre og det værre, deri ligger det naturlig og nødvendig, ikke blot at endeel af os åbenbar forkaster og bestrider fæderne-troen, især når man vil påtvinge os den, men også, at skjøndt vi beholde den, og kan endnu langt mindre finde os i hinandens noder- og lære-former end i de gamles, så finde vi os dog også ubehagelig indskrænkede og trykkede af disse, især når vi er bundne til dem. dette lader sig slet ikke ved nogen konst eller kraft forandre, thi vi kan ligesålidt virkelig komme bag ved  vor tids-alder, som fædrene kunde komme forud for deres, og tænkde man at giøre alle tilpas ved at binde til noget, som ingen kunde have synderligt at indvende imod, fordi det var aldeles svævende og ubestemt, da vilde det netop pine, om ikke sjælen ud af livet, så dog, hvad her er det samme, livet ud af sjælen på os, og det  blev statens egen skyld, at præsterne var føde-nød og stats-kirken til spot for de letsindige og til ærgrelse for de alvorlige, der betænkde både hvad den kostede og hvad den forspildte. – selv i england, hvor dog canonicater og bispe-stole lokke, synes i det sidste århundrede kun enkelte gode hoveder at have ligesom forvildet sig ind mellem de fungerende præster, og selv deres udmærkede evner sporer man snarere ethvert andet sted end i kirken, hvor alt er afcirklet, afveiet og afmålt, og hvad under da, at det gik ligedan hos os, i forrige århundrede, sålænge ritual og alter-bog og pontoppidans forklaring var de døde ting, til hvis tjeneste alle præsters liv skulde indvies, ja, på hvis alter det skulde opoffres. pontoppidans forklaring måe vi især lægge mærke til, ingenlunde fordi jeg troer, den var værre at bindes til end balles lærebog, men især fordi vore fædre virkelig var bundne til hiin og vi aldrig til denne, og derhos fordi jeg ikke troer, man nogensteds har været bundet til meer end en “catechismus”, undtagen hos os, sålænge “pontoppidans forklaring” herskede, thi den var, gud skee lov! både den første og den sidste, og det var kun nogle få gamle præster, der betragtede balles lærebog med samme øine og tog da naturligviis i ånden deres død over den. før pontoppidans forklaring canoniseredes, kunde nemlig præsterne dog vælge mellem alle de orthodoxe forklaringer, eller selv skrive en, hvad unægtelig hjelper til at oplive underviis ningen, men nu var de bundne og det ovenikiøbet til en noget pietistisk bog, som mange af dem langt heller vilde prædiket imod, og det var unægtelig fortvivlet, så det var intet under, de dygtige skyede præste-kjolen eller bar den mismodig og sukkende.
men, vil man sagtens spørge: blev da præsterne bedre, eller kirkerne livligere og stats-kirken gavnligere, da man såe igjennem fingre med hardtad uindskrænket frihed?
man må jo vel betænke sig lidt, før man tør svare “ja”, men når vi sammenfatte hele friheds-tiden, som vi jo måe, svarer jeg dog uden alle betænkeligheder det bestemteste “ja”, den danske stats-kirke var 1833 livligere, rigere på præster, som med liv og alvor forrettede deres embede, altså gavnligere for staten end 1783, og dog havde man først ret til at kræve kiendelig forbedring, når i en menneske-alder sogne-båndet tillige havde været løst og de eder afskaffede eller formildede, som vist nok hverken afskrække eller besvære de samvittighedsløse, de dorske og letsindige, men har altid en af disse virkninger på de alvorlige og samvittighedsfulde, som ikke ret kan rime dem med deres overbeviisning. jeg siger det sidste såmeget frimodigere, som jeg selv var en af de få i denne henseende lykkelige, som med fuld overbeviisning kunde giøre præste-eden, så mig skadede den kun, for såvidt jeg tog den alvorligere, end regieringen og dom-stolene fandt svarende til den bestående frihed, men også det var  dog skade, så den første forbedring, ritualet trænger til, er, efter min overbeviisning, at præste-eden forandres til et dansk løfte om at forrette sacramenterne “med indstiftelsens ord”, og at lære efter den hellige skrift og at pryde lærdommen med tugt og gode sæder. dette er en forpligtelse, hvorfor kun de, staten har skam og ulykke af, kan drages til ansvar, og det kan, efter mange århundreders erfaring og videnskabelighedens nærværende beskaffenhed, neppe kaldes et bånd for nogen alvorlig, skikkelig, og velstuderet mand. jeg siger med flid “neppe”, thi hos os veed jeg ingen præst, som har vægret eller engang krympet sig ved at bruge “indstiftelsens ord” ved dåben og nadveren, men kvækere f. ex. kunde jo rigtig nok ikke giøre det løfte, uden med den udtrykkelige forbeholdenhed, heller, om de vilde, slet ikke at forrette sacramenterne, noget, der i en fri stats-kirke uden sogne-bånd vilde, som en sjelden undtagelse, nok kunne tåles, da derimod en forrettelse af de christnes sacramenter uden indstiftelses-ordene er en hån og fordreielse, der ei kan finde sted i en stats-kirke, fæderne-troens tilhængere skal betragte uden afsky.
dog, ligesom jeg bestandig må gientage, at uden sogne-båndets løsning vil præsternes frihed ødelægge stats-kirken, enten ved at uddrive eller udrydde fæderne-troens tilhængere, uden hvilke den vilde blive det dårligste skuespil-huus i landet, således må jeg også tilføie, at  skal stats-kirken finde yndest for folkets øine, som, da den ene er til for folkets skyld, immer bliver hoved-sagen, da må psalme-tvangen på en eller anden måde hæves; thi den har bidraget uberegnelig til at formindske kirke-gangen og giøre guds-tjenesten kiedsommelig, især på øerne, hvor man elsker sang, og varer den ved, vil den med nødvendighed frembringe såmange privat-forsamlinger, at kirken bliver tilovers, hvor den især kunde giøre nytte. talen er naturligviis ikke om en ny psalme-bog, thi vi har havt to nye psalme-bøger i et halvt århundrede, og gud bevare os fra den tredie, om jeg så selv fik lov til at giøre den, når samtid og efter-slægt skulde bindes til den, nei, talen er om en måde, hvorpå kirke-giængerne kunde komme til at synge deres liv-psalmer. dette er nu vel ikke så let en opgave, da det i en stats-kirke, hvor en vis stivhed, for ordens skyld, er nødvendig, ikke umiddelbar kan blive kirke-giængerne, der vælge psalmer, men må blive præsterne, og, hvor dårlig deres smag har repræsenteret kirke-giængernes, er den balliske psalme-bogs indførelse på øerne et sørgeligt vidnesbyrd om. imidlertid vil sogne-båndets løsning, uden hvilken stats-kirken, efter min overbeviisning, må gåe til grunde, også her giøre sin nytte; thi det er en nødvendig følge af frie forhold, at man på begge sider lærer for sin egen skyld at læmpe sig efter hinanden, og knuden vil da  blot være, hvormegen frihed der kan indrømmes præsterne at dele med deres tilhørere.
er det nu statens interesse, at alle de religjøse anskuelser hos folket, som kan forliges med borgerlig orden og gode sæder, kan finde sig repræsenterede og levende tiltalte i stats-kirken, da kan den umuelig have noget imod at folket, såvidt det på en ordenlig måde lader sig giøre, fåer lov til at følge sin smag for sådanne psalmer, hvis forligelighed med den hellige skrift, i al tugt og ærbarhed, præsterne, hver i sin kreds, indeståe for, så den største hindring for en udstrakt frihed ligger måskee i vaisenhusets privilegium. fåer imidlertid den danske regiering kun øie på sagens vigtighed, der virkelig hos os er langt større end man enten i tydskland eller england kan fatte, da er der jo intet spørgsmål om, at dette privilegium gåer samme vei, som alle de andre levninger fra middel-alderen, der stred mod tidens tarv, og det privilegium har iblandt andet skaffet os såmange ærgerlige tryk-feil i bøger der mindst kan tåle dem, at det vilde være til stort gavn om det kunde ophøre. dog, hvad der som ingen ting lod sig giøre, og vilde dog kanskee udrette store ting, var, i det man løste sogne-båndet, at tillade enhver præst, indtil videre, at bruge et tillæg til psalme-bogen, for hvis uskyldighed han turde indeståe, ligesom det jo således er tilladt at bruge cantater ved høitiderne og egne sange ved bryllupper, lig-begiæn gelser og deslige. herved vilde i det mindste præsterne med fæderne-troen blive istand til at opfylde et ligeså billigt som varmt ønske hos deres tilhørere: atter i samfund at synge deres gamle folkelige liv-psalmer, som de, ved den poetiske uforstandighed og skjæve betragtning af psalmens hensigt i halvfemtserne, nu er berøvede. skulde f. ex. færingerne, som endnu ved gilder og samkvem synge deres gamle kæmpe-viser, deristeden bruge en samling af “selskabs-sange” fra halvfemtserne, da er det sikkert, de listede sig bort eller sov ind, men nu forholder den ny psalme-bog sig netop således til den gamle, og, selv sællandsfar, har jeg anstillet såmange forsøg med mine lands-mænd, både unge og gamle, at jeg tør sige frit: vil man have dem til at gåe i kirke med lyst, må man give dem deres liv-psalmer igien, som det jo også var stor synd, de skulde miste, blot fordi de ærede biskop balle, var mere godtroende og havde mindre energi end jyder og nordmænd, til med den “kongelige frihed” at afværge præsternes påtrængenhed. jyder og nordmænd! ja, må ikke en sællandsfar, som jeg, nok blive vemodig stemt ved den tanke, at jyder og nordmænd, de kan synge “o salig påske-dag” og “som den gyldne soel frembryder”, men kingos og mine nærmeste frænder de må nøies med at synge, hvad hverken han eller jeg gad læst! da der imidlertid trindt i dannemark også gives kredse, hvor kingos psalmer forekomme ligeså platte og smagløse, som de forekomme os høie og  mageløse, så fordrer billighed, at hvor kingos psalme-bog er vedblevet, præsterne også fik lov til at bruge et tillæg, hvad, når sogne-båndet først er løst, ingen har ret til at klage over.
vist nok gives der endnu mange små-ting, der kunde bidrage til at udbygge og pryde den danske stats-kirke, så den ret øiensynlig blev, hvad vor regjering åbenbar har stilet efter at gjøre den til: et mønster i sit slags, et mønster nemlig på den upartiskhed i troes-sager, frihed for samvittighederne, blottelse for alle de både åndelige og verdslige privilegier, som i forstands-tiden må giøre en stats-kirke ligeså unyttig som forhadt i landet; men rom blev ikke bygt på een dag, og det har ligefra heden-old været så stor en lykke for danmark, at alt vigtigt gik i lang-drag, at jeg ikke engang turde ønske noget hast-værk med hvad jeg anseer for klogt og gavnligt, når det ikke, som sogne-båndets løsning og lidt psalme-frihed, var øiebliklig nødvendigt, for at giæringen kan beroliges til en stille, velgjørende udvikling af den ny kirkelige skikkelse, der er tidens tarv og folkets trang! det er ikke raske frem-skridt, jeg ønsker, men det er enhver krebs-gang, jeg gruer for, og al fortvivlelse, mit hjerte bløder ved, og jeg tør derfor sige, at om end pluraliteten af danmarks præster, af den underlige pave-lyst, der seent forlader vor stand, ønskede heller selv at bindes igien, end slippe deres sogne-folk løs, burde dog den klare indsigt i den ødelæggelsens vederstyggelighed, deraf  vilde følge, veie langt meer i statens vægtskål end mange præste-stemmer, motiverede af blotte fordomme eller af noget værre!
men, spørge mange tusinde i vore dage: til hvad nytte er egenlig en stats-kirke, som dens billige forsvarere selv indrømme, må aldeles omskabes for ei at blive en lande-plage? at den forebygger secter, er jo en legende fra middel-alderen, som dens kloge venner selv giøre latterlig, ved at indrømme, det netop er en herskende kirke, der skaber alle secterne, som, såsnart den tænkes bort, taber al borgerlig tilværelse, så i nord-amerika hører man aldrig det ene troes-samfund beskylde det andet for at være en sect, men hører dem alle prise samvittigheds-friheden! at en stats-kirkes præster sædvanlig er mønstre på sædelighed, medens kiætter-præsterne sædvanlig er fanatiske og ryggesløse, det er vist nok en gammel historie af stats-kirkernes præster, som regieringerne tog for gode vahre, men til skade for dem viser kirke-historien netop det modsatte. sammenligner man nemlig de ypperste præster i jødeland med jesus, hvem de dømde fra livet, og med hans apostler, som de hudstrøg, eller sammenligner man den christne kirkes bisper og præster, mens den udråbdes for en røver-kule, og efterat den var blevet romer-rigets allerhelligste, med keiseren til pontifex maximus, da vilde  dog nok enhver fornuftig stat udbede sig “sect-præsterne”, og selv de engelske bisper ønske sikkert, der var ligeså gode sæder i den høie kirke som hos kvækere, methodister og presbyterianer! fornuften giver jo også, at præster, som ikke lønnes eller handhæves af staten, og måe ene takke den anseelse, de ståe i, som gudfrygtige mænd og omhyggelige sjæle-sørgere, for alt, de er for deres egen skyld nødt til at giøre meget mere for et godt skin end stats-præsterne, og når disse råbe at det er skammeligt “hykleri”, da må den kloge stats-mand jo nødvendig svare: ja, hvad der bliver tilbage, såvel i som udenfor stats-kirken, når man tager skinnet bort, det må hjerte-kienderen vide og bedømme, men vi stats-mænd, som ei kan see folk længer end i tænderne, og kan slet ikke tage villien i gierningens sted, vi måe udbede os “det gode skin”, medens det naturligviis skal være os inderlig kiært, om resten svarer dertil, så det er ægte glands!
denne tiltale, der vistnok træder os langt spydigere imøde mellem de oplyste dissenter i england, end mellem de temmelig vankundige præste-pinere her hiemme, men som dog derfor ingenlunde er mindre velgrundet, måe vi nødvendig forudsætte, når vi skal gjøre regnskab for den virkelige nytte en stats-kirke kan giøre i forstands-tiden, da det i den er en stor forrådelse i dag at bygge på en forudsætning, man i morgen, ved en lille oplysning fra london eller paris, seer, kun er en vrang fordom. selv på den tjeneste, en stats- kirkes præster kan giøre ved at indskiærpe blind lydighed mod øvrigheden, måe vi ikke lægge for megen vægt; thi deels giør præsterne i almindelighed det ikke, med mindre øvrigheden vil lade dem herske over samvittighederne, og deels er den tid allevegne omtrent forbi, da præsterne kunde kuske folk, ved at giøre dem helvede hedt. vist nok vil de præster, som virkelig har fæderne-troen, altid med fynd indskiærpe deres tilhørere lydigheden mod al lovlig øvrighed, som en samvittigheds-sag, men deels vil de endnu vissere giøre det udenfor stats-kirken end inde i den, og deels må man huske, det frugter kun på deres troes-forvandte, altså på de færreste, medens mængden i vore dage ingensteds vil vise mere lydighed, end den enten nødes til, eller indseer, den i grunden selv har fordeel af.
men her fremspringer dog netop den store trang, enhver stat i vore dage har til en kirke, hvori fæderne-troen bliver, med lov til at virke frit hvad den kan og med leilighed til at udvikle og udbrede en tilsvarende, for staten usigelig velgiørende, oplysning, og når man derfor i “halvfemtserne” påstod, at skulde præsterne være nødvendige, måtte det ene være for “skolens” skyld, da udtrykde man sig meget rigtigere end man selv vidste, og udviklede det kun flaut, fordi man tænkde overfladelig, altså fordi man selv trængde til at gåe i skole. man veed, at det attende århundredes oplysning, som hos os endnu giør lykke, ei let på hele jorden kunde finde  en vrangvilligere lov-taler end mig, men deri må jeg dog nødvendig give den ret, at enhver planmæssig formørkelse i forstands-tiden er et konst-værk, man fåer dobbelt skam af, fordi det nødvendig mislykkes, og at man i vore dage, ved at forsømme oplysningen, forsmåer det eneste kraftige middel til at forebygge de naturlige følger af den selv-klogskab og selv-rådighed, man umuelig kan udrydde og ved magt-sprog kun forbittrer. disse forstands-tidens natur-feil, i forbund med overdådighed, vantro, og den af disse kilder udspringende falske oplysning, var det, som opløste old-tidens berømte stater, og jo klarere det er, at alle christenhedens stater trues af de samme farer, des ivrigere skulde man unægtelig drive på en grundig oplysning, der viser, at ingen vandt men alle tabde ved stats-opløsningen, selv tyve og skielmer, fordi de blev for mange om hand-værket og udtømde snart deres hjelpe-kilder. en oplysning, der gåer hånd i hånd med stats-religjonen, er derfor virkelig også noget, man begynder at tænke på selv i england, men een vigtig oplysning synes man netop ved denne bestræbelse at fattes, den nemlig, at staten aldrig har havt nogen religjon og fåer heller ingen, fordi staten kun er en personification og ingen “virkelig person”, som man dog allerførst må være for at troe noget end sige for at troes af folket. stats-religjon  er altså et konst-ord, hvis tomhed stats-geistligheden kun har overseet, fordi den i kirkelig henseende altid confunderer sta ten med sig selv, og hvor nu øvrigheden enten vil påtvinge folket stats-geistlighedens såkaldte religjon eller både læg og lærd sin, der vil den oplysning at det er ret, neppe giøre lykke hos folket, ei heller vil historien nogensinde give den oplysning at det er klogt, så den oplysning, der skal omstråle stats-religjonen, vil altid blive upopulær og uhistorisk, og ovenikiøbet, for at skjule tomheden af hvad den skal omstråle, et reent blænd-værk. meende man derimod med “stats-religjonen” den “fæderne-tro”, der i middel-alderen har været det borgerlige selskabs “hellige moder” eller dog “kiærlige amme”, da er det vist nok meget sandt, at christenhedens fæderne-tro har det store fortrin for enhver hedenskabets folke-tro, at den avler en tilsvarende oplysning, som er staten i forstands-tiden langt meer end guld værd; men vil staten drage nytte af denne oplysning, må den netop på ingen måde stræbe at påtvinge folket fæderne-troen, men lade den virke frit i sin kirke, ved siden ad sine modstandere, altså bære sig ad, som den danske regiering i det sidste halve århundrede. enhver tvang giør nemlig fæderne-troen upopulær og giør den tillige uvirksom, fordi al tvang i troes-sager strider imod denne troes ånd, som skrevet ståer “hvor herrens ånd er, der er frihed”, og enhver tro forladt af sin ånd er et dødning-hoved, som kyser børn men forbittrer kun mænd, så, hvor inderlig end alle kloge stats-mænd måtte ønske fæderne-troen hele folkets hjerte, vil de dog indsee, at tvang  kun skiller den derved, og indskrænke sig til at beskytte den i stats-kirken mod sine antipoder, som vil giøre den fredløs. men hvor dette skeer, som det er skeet hos os, så troen ansees borgerlig for en bisag og oplysning for hoved-sagen i stats-kirken, der vil også af fæderne-troen udvikle sig en oplysning, ligeså velgiørende og ærefuld for det borgerlige selskab, som den selvkloge og selvrådige oplysning, efter alle tiders erfaring, er ødelæggende og derved vanærende, og denne beskedne, historiske, oplysning vil i samme grad, som fæderne-troen virkelig har været folket kiær, virke formildende og forbedrende på den modsatte. fæderne-troen er nemlig, som man veed, af historisk natur og må af sine historiske virkninger hente alle vidnesbyrdene for sin ægthed og himmelske herkomst, så historisk oplysning er i forstands-tiden ligesåvel dens som det borgerlige selskabs alderdoms-støtte, og fælles fordeel, veed man nok, giør, især i vor tid, fastest forbund. når derfor staten, ved borgerlig at beskytte fæderne-troens præster i sin kirke, beholder dem til venner, men ved åndelig at lade dem skiøtte sig selv, nøder dem til at være på deres post, da giør den på een gang fæderne-troen og sig selv den største tjeneste, og foranlediger en historisk oplysning, hvis grundighed vel beroer på folkets anlæg og hvis borgerlige nytte voxer i samme grad, som staten hviler på en god historisk basis, men som dog altid vil være såre gavnlig. det følde man i danmark, hvor man fra arilds-tid har elsket historien og har derfor af den kun alt godt at ven te, og det er den dybere grund, hvi den eneste fri stats-kirke, der fortiener dette navn, er opstået her og behøver kun en hånds-rækning til sogne-båndets løsning, for at hæve sig til en glands, den danske regiering skal glædes ved og europa forundre sig over. den historiske oplysning, fæderne-troen vil udvikle, bliver nemlig ikke blot folkehistorisk, til statens nærmeste fornødenhed, men tillige universalhistorisk, til troens eget forsvar og den hellige skrifts oplysning, og man veed, at den hellige skrift, ved at være skrevet på de to af old-tidens berømte skrift-sprog, og ved at være det store tvistens æble ei blot mellem jøder og christne, men også mellem fæderne-troens præster og alle andre skrift-kloge i christenheden, vil, sålænge fæderne-troen bliver i levende vexel-virkning med verden, vedligeholde og fremme den universelle videnskabelighed, der, indskrænket til christenheden, giør fæderne-troen udødelig ære, og er det eneste, der kan føre til en grundig forklaring af verden og mennesket.
i det derfor en stat beskytter fæderne-troens præster ved siden ad allehånde andre skrift-kloge, da sørger den på een gang så godt som mueligt for en staten gavnlig, ja uundværlig, folkeoplysning, og foranlediger den grundigste universal historiske videnskabelighed, der er hele menneske-slægtens store anliggende, og vil derfor, sålænge menneske-ånden mægter noget og forsynet ei taber verden af sigte, lyse fred og udbrede held over  hver stat, som virkelig opammer den i sit skiød og opholder den i sin kirke.
så høist forskiellig man nemlig end fortolker og forklarer bibelen med hensyn på fæderne-troen, er dens historiske deel dog så klar og tillokkende og så riig på tanke-stof for lærd og læg, og på den anden side er dens sæde-lære så reen, så fyndig, og, ved at knyttes til natur-religjonens hoved-sandheder: om en levende, almægtig og alvidende, retfærdig og nådig gud, uden hvis vink ei en spurv falder til jorden, tillige så ophøiet, at ingen stat kan ønske sig et bedre bogligt grundlag for folke-oplysningen, når kun tvisten om den mellem præsterne kan holdes vedlige, så ikke noget parti bliver enevældigt; thi i så fald sover det ind på sine laurbær, og afspiser folket med en bibel-historie og en lære-bog (liber sententiarum) der stundum bliver det modsatte af bibelen og altid stene for brød. på begge dele har vi i vor stats-kirke mærkelige og advarende exempler fra midten af forrige og fra begyndelsen af dette århundrede.
uagtet folke-underviisningen var langt fra at være bibel-fiendsk, da den var bundet og indskrænket til luthers catechismus og pontoppidans forklaring, så var den dog åbenbar overalt, hvor fæderne-troen ei kraftig kom til hjelp, så mager, så smagløs og ufrugtbar, ja, så sløvende og byrdefuld, at var den orthodoxi blevet ved regieringen til nu, havde rimeligviis alt været tabt. dog, hvor sløv, død og dorsk den orthodoxe geist lighed var, seer man allerklarest af den åndelige modstand, heterodoxien mødte på prænt, i dage, da alle folk meende, pennen skulde afgiøre seieren, thi havde balle ikke været, var åbenbar bibelen bogstavelig kommet til at forsvare sig selv.
vende vi nu bladet om, og betragte henkes og thonboes bibel-historier, ved siden ad campes lede-tråd, da see vi godt, at i een menneske-alder måtte folket endog have glemt, der var en bibel til, hvis det sæt præster var blevet enevældigt, og hvor hårdt de sov og hvor lidt de åndelig mægtede, det fik man at see, da de krævedes til regnskab både for deres fornuftighed og bibelskhed; thi var ikke professor clausen voxet op under deres mageløse nederlag og havde taget sig en smule af dem, da havde vi bestemt uden sværd-slag taget hele stats-kirken fra dem, og naturligviis sovet ind, før vi vidste det selv.
nu derimod, da tvisten er blevet alvorlig og udbredt, nu er sagen åbenbar i den ønskeligste gang både for staten og fæderne-troen, så det er begge af høieste vigtighed, at den strid holdes vedlige, om mueligt, til verdens ende; thi hvad der alt er skeet på begge sider: til en virkelig bibelsk og frugtbar folke-underviisning, til en grundigere kirke-ret og bibel-fortolkning, og til universel videnskabeligheds fremme, det er vel nok til at vise, hvad vi før fattedes og hvad såvel nød-værge som kappe-lyst kan drive skriftkloge modstandere til; men nødte man nu enten ved en clausensk liturgi  eller ved et ligedant sogne-pavedom, fæderne-troens ivrige tilhængere til at gåe ud af stats-kirken, eller man nødte det clausenske parti til at lære efter confessjonen og døbe efter alter-bogen, da standsede man den gavnligste og høiest stilende oplysning, der nogensinde spirede i christenheden, før den endnu ret fik tid til at giøre sig kiendelig og sikkre sig den høiagtelse, der siden, tør vi håbe, for århundreder vil sikkre dens frem-skridt.
vore almue-skoler, som england nu for ramme alvor begynder at misunde os, er vistnok et uundværligt middel til almindelig folke-oplysning, men selv når denne, ved et borger-academi eller en folkelig høi-skole, vinder den levende middel-punkt, den til stor skade fattes, vil bibelske skrift-kloge dog være nødvendige for at give oplysningen det religiøse præg, den ei må fattes, og præsterne med lærd dannelse være et uundværligt mellem-ledd, der kan vedligeholde folkets agtelse for grundig videnskabelighed, ved at lade dem kiendelig høste frugt deraf.
sine herlige collegier, hvor vidskabs-mænd med gode kår kan opoffre hele deres liv til de studeringer, som huge dem, har jeg tit misundt england, og vinder nordens videnskabelighed engang den levende middel-punkt, jeg inderlig ønsker den, ved et stort universitet, fælles for de tre nordiske riger, da fåer den sikkert også nogle sådanne storladne studere-kamre; men derfor vilde videnskabeligheden trænge lige høit til et tusind danske præste-gårde, hvis i det hele velstu derede indbyggere ligesåvel kan virke populært tilbage på universitetet som videnskabelig på folket! erfaring lærer nemlig, at hvor nødvendig indspærring i studere-kamret og hardtad udelukkende “omgang med de døde” end er for endeel, hvor grundige kundskaber skal vedligeholdes og en deraf udspringende vidskab voxe, så virke disse ting dog såre skadelig især på sjælens liv og helbred, så uden kraftige læge-midler vil den stivhed og kulde i fødderne, som man kalder pedanteri og apathi, være dødens visse forbud. her måe da præsterne, som have gammel hævd på den åndelige læge-konst, komme til hjelp, og man kan virkelig ikke tænke sig en bedre jordisk modgift, end den, velstuderede landsby-præster daglig indsuge, i levende berørelse med naturen, under åndelig og hjertelig vexel-virkning med almuen. lægger man endnu hertil, hvilken plante-skole for videnskabeligheden og for dannelsen i det hele præste-gårdene under disse betingelser måe vorde, da “kone og børn” høre næsten ligeså nødvendig til deres indbo, som de ere udelukte fra collegiernes, da må man nok være en af de philistere, der trænger allerhårdest til præst, for at kalde en sådan fri stats-kirkes overordenlige vigtighed ja åndelige uundværlighed i tvivl!
samle vi nu alt dette, da indsee vi, at en stats-kirke, hvori fæderne-troen bliver ved at virke og avler en tilsvarende oplysning, er i forstands-tiden af høieste vigtighed, og kan haves overalt i christenheden, når blot øvrigheden enten frembringer en revolution i kirke-staten, eller snildt vedligeholder den, men løser sogne-båndet i tide, for at fæderne-troens tilhængere midt under forvirringen kan finde den samvittigheds-frihed i stats-kirken, de ellers nødes til at søge udenfor den.
dette er en splinterny opdagelse, som den danske regiering ene bør have æren for, da kun sammes rigtige takt og upartiskhed har gjort den muelig, en opdagelse, hvoraf derfor også danmark bør høste den første og må kunne høste den bedste frugt; thi her, hvor regieringen med en besynderlig standhaftighed giennem halvtredsindstyve år begunstigede kirke-revolutionen, uden noget øieblik at give anledning til den mistanke, at den vilde have fæderne-troen enten udryddet eller uddrevet af stats-kirken, her måtte vi præster med fæderne-troen nødvendig blive ved at aflægge nedarvede fordomme og anstrænge vor skarp-sindighed, til vi opdagede, hvad der kunde give fæderne-troen en fri virke-kreds i stats-kirken, uden at vi, som vore fædre, kom til i dens navn at beherske folkets  tro og samvittighed. længe varede det og hårdt holdt det, før vi fandt, hvad der låe lige for vore øine, vist nok, fordi blodet er aldrig så tyndt, det jo er tykkere end vand, og den hierarchiske lyst aldrig så lille hos os, at vi jo heller ville herske end ståe fare for at undertrykkes, hellere seire een gang for alle, end ligge i feldten til domme-dag, uden ved de mest glimrende seire at kunne vinde meer end lov til at beholde hvad vi har. under sådanne omstændigheder behøver dyden åbenbar så stærke incitamenter, at vi neppe øve den, før vi måe giøre “en dyd af en nødvendighed”, thi anderledes kan jeg ikke forklare mig det, at jeg ikke ligeså godt for tyve år siden, som nu, kom til at holde lov-tale over kirke-statens opløsning og viste, at den, for at blive ikke blot uskadelig men usigelig velgiørende, kun behøvede at blive fuldstændig, som den først bliver ved sogne-båndets løsning. det er nemlig soleklart, at når det bånd, hvormed den protestantiske geistlighed har været bundet til de symboliske bøger brister, da opløses kirke-staten forsåvidt, at hver sogne-præst bliver åndelig talt sin egen herre, og det er godt, godt for øvrigheden, som ikke længer har med en “geistlighed” som fæderne-troens repræsentant, men kun med endeel kirkelige embeds-mænd at giøre, og godt for præsterne selv, når de har lyst til at leve og virke i ånden, så det giælder kun om, at det også kan blive godt for folket og staten. for disse er det imidlertid ingenlunde  godt, at der istedenfor den døde pave bliver ligesåmange levende paver, som der er sogne-præster; thi vel er de så små, at øvrigheden lettelig overseer dem, men des friere kan de bevæge sig og des hårdere kan de trykke samvittighederne i deres snevre kreds, og hvor dette hemmelige pavedom ikke ved sogne-båndets løsning kvæles i fødselen, vil det enten avle den grueligste ligegyldighed for al religjon hos folket, eller til ubodelig skade gienføde kirke-staten og adsplitte borger-livet. det sidste vilde åbenbar blive tilfældet i norden, hvor fæderne-troens gienmæle vilde nøde små-paverne til at forene sig under en lille kirkelig napoleon, hvorpå måtte følge en restauration af den døde pave, ridder-spil i hunde-dagene o. s. v., da derimod sogne-båndets løsning vil giøre det til statens interesse og hele folkets ønske, at sogne-præsterne, som derved holde op at være levende paver, aldrig bindes til nogen død pave, som hindrer dem i at være levende præster. for herskesyge præster er dette nu vist nok en fortvivlet stilling, da selv de høieste værdigheder i stats-kirken ei åbner dem den mindste gunstige udsigt, og for dorske og søvnige præster er det ligeså fortvivlet, da den døde pave såvel til skjold som til undskyldning er dem uundværlig; men det er jo både øvrighedens, folkets og oplysningens interesse, at de dorske og de herske-syge befinde sig ilde i kirken, og for dygtige, virksomme og folkelige præster vil en sådan fri stats-kirke  åbenbar være et lille himmerig på jorden, der vist nok aldrig bliver uden torne og tidsler, men bliver dog et speil af åndens verden, som intet folk, der lærer at kiende det, vilde miste for det dobbelte af hvad en sådan stats-kirke koster.
jeg indseer meget godt, at hvor der, som i nord-amerika, allerede er samvittigheds-frihed og ingen stats-kirke, vilde en sådan udvikling ikke bevæge folket til at ønske sig en; thi faren for deri at tabe hvad de har, vilde synes dem vis og fordelen såre uvis, men hvor man, som vi, har en gammel stats-kirke, og hvor, trods alle regieringens bestræbelser, endnu kun calvinister, catholiker, jøder, stats-kirkens præster og kjøbenhavnernedelvis fremhævet i a noget så nær har virkelig samvittigheds-frihed, der voves åbenbar slet intet, men vindes meget ved hvad der giver alle denne frihed, om det endog blev den eneste gode følge deraf. at nemlig almindelig samvittigheds-frihed i vore dage på en eller anden måde må bringes tilveie, det har den danske-regiering længe indseet, og når den ved sogne-båndets løsning viser, at den kan gives uden enten at afskaffe stats-kirken eller skabe secter i modsætning til den, da vil man i england på timen ærgre sig over, ei betimelig at have fattet det, og jeg formoder, man selv i nord-amerika vil efterligne en indretning, der, såvidt mueligt i denne verden, forbinder alle ånds-frihedens og den borgerlige ordens fordele. vist nok forudsættes her, at regieringen sågodtsom udelukkende har kalds-retten til de  kirkelige embeder, så reformen i england har adskillige skridt at gjøre, før en sådan fri statskirke engang lod sig tænke der; men reformen i danmark har også i denne henseende så kiendeligt et forspring, at de egne er snart talte, hvor en privat-mand, ved at vælge lutter præster af een og samme skole, kunde modarbeide hensigten med sogne-båndets løsning. det følger nemlig af sig selv, at i en fri stats-kirke må der tages billigt hensyn på folkets tarv, så den religjøse anskuelse, der i en egn kiendelig savner sin kirkelige repræsentant, om mueligt gives en, hvad tillige er hele statens tarv, som kræver, at præsterne aldrig fåe lov til at sove ind i “syndig sikkerhed”, men måe, når de finde sig trindt omgivne af “gode skole-kammerader”, være sikkre på ved næste vacance at fåe en torn i øiet.
og nu til slutning! hvad bøger endnu meer end mennesker behøve for ei at misforståes og miskjendes, men udrette det hvortil de udsendes, det er åbenbar “lykke og held”, og skjøndt jeg ingenlunde, som de gamle hedninger, anseer lykke og held for egne guddomme, troer jeg dog bestemt, med gammeldags christne, at de komme fra oven, og jeg nedbeder dem trøstig over disse blade, som, helligede en faderlig regiering, borger-enighed, åndelig frihed og historisk fremskridende ᴐ:  menneskelig oplysning, er et vel såre ringe men dog ei uværdigt offer på fæderne-landets alter, når man har det faderlig regierede, det fredelige, nænsomme, bil lige, beskedne og mindekiære danmark til fæderne-landdelvis fremhævet i a, og har en bane bag sig, der viser, det er ikke feigheden, som taler fredens, eller oprørs-ånden, som taler frihedens sag!
det var den største lykke, hvis jeg kunde overbevise både venner og fiender blandt præsterne om, at de ei engang måe ønske sig herre-dømme over andres tro, men kun frit forlov til at tjene hvem de tækkes, og til at trættes om, hvem der tjener bedst; men lykkelig vilde jeg dog også skatte mig, når, selv mod begge partiers ønske, det skedte, der ligesåvel tjener danmark og stats-kirken, som fæderne-troen, oplysningen, sandhed og kiærlighed bedst!

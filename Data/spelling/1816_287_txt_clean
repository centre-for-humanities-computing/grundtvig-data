see athenes  februarius.
hør mig, frænde kiær i brage!
hør min sang om ingenting!
ingenting i vore dage
er den store tryllering,
hvori alt sig rører, speiler,
hvormed ånden alt beseigler.
ingenting for muldvarp-vrimlen
er det største undersyn,
ingenting er gud i himlen,
ordets røst og åndens lyn,
og som ingenting opveier
tiden alt hvad tiden eier.
ingenting heraf du lære,
lære tiden at forståe, 
 agte for din største ære
af dens ånd at nævnes så;
ingenting på tidens tunge
er hvad skjalden skal udsjunge.
hør athene da berømme
ridder-skaren hærdebreed,
seraphines kirke-drømme,
og balsores kjærlighed!
eet og alt jeg skulde mene
ingenting er i athene.
lad kun ugle-ungen flyve
fornem over kirketag,
sig i mosedynd fordybe,
deri finde hold og smag!
seraphine ei om smagen
strides vil på fastedagen.
lad kun andre konstig bygge
kroppe ret med kjød og blod,
mens du tegner from en skygge
af hvad dig for øie stod!
vi på sandheds legem bygge,
når vi tegne troe dens skygge.
"mal du trøstig kun i vandet!
tegn kun du i tidens vand,
på den øe hvor du er strandet,
skyggen af dit fædreland!"
vist den skal i ebbe-stunden
findes klar og fast i grunden.
vær du kun dig selv en gåde,
som en blomst på havets bund
aldrig, hvo sig selv vil råde
vorder hjerte-gådens mund,
glimt af herrens gåde-kierte
er det lys vi har i hjerte.
gud indåndet har af nåde
støvet gnist af guddomsliv,
læse kun vi kan, ei råde
runen i det skaberbliv,
kun som kjærlighedens gåde
støvet føler herrens nåde.
vist i tidens morgenrøde
som et speil af reent chrystal
måtte skues, måtte gløde
ånde-sjælens gådehald,
men ak! den sig lod fordunkle,
kan i anelser kun funkle.
kun med længsler, rene, ømme,
blundende i herrens fred,
hjertet kan i gåde-drømme
ane støvets herlighed,
og i troe på tidens fylde
see det sig i glands forgylde.
kjærlighed er livets kilde,
råbes nu fra syd til nord,
og kun i dens stråler milde
 klarer sig den mørke jord.
ak, men det er vellyst ene
verdens folk i hjertet mene.
troe kun ei at kjærligheden
har sit legeme på jord!
synligt var det kun herneden,
der det strålende opfoer,
og til det igjen nedfarer,
kun i ånden åbenbarer
kjærligheden sig på jord.
kun når vi i troe fortrolig
favne hvad vi aldrig såe,
kan i åndens gåde-bolig
fødes hvad vi ei forståe,
fødes hvad, når tid bortfarer,
legemligt sig åbenbarer.
lad da sig i troe forklare
fromme skjald! din kjærlighed!
da skal ånden åbenbare
for dig hvad du end ei veed,
hvad balsore heed herneden,
og hvorlunde hun foer heden.
da du skal i vuggen finde
hvad du aldrig drømde om,
barnet lege skal derinde
som du dunkelt ihukom,
tonen du ei kan frembringe
skal dit hjerte gjennemklinge.
da skal billeder du tegne
som har liv og kraft og glands,
skjøndt al vift fra himlens egne
er kun luft for kjødets sands;
barnet, som i hjertet bygger,
leger da i lundens skygger.
men, o frænde! bie sålænge!
hold din skygge klar og reen,
om så hele verdens drenge
råbde efter kjød og been!
selv de svage glimt og skygger
glæde barnet hvor det bygger!
frænde! tør jeg end dig råde!
spild på fyrværk ei din ild!
udspind ei din hjerte-gåde
verden til et skuespil!
skyggen, der sig vil fordobble,
brister som en farve-bobble.
hvad vil du i brynje-særke?
hvad gjør du på kæmpeval?
hvad vil nattergal og lærke
lære i den riddersal?
vil de minnesangen nemme
som har ret i kjødet hjemme!
vil du vel i kampens bulder
døve øret for den sang,
fuglen kvæder på din skulder
med så dyb en veemodsklang,
vil du under pandser-ringe
sønderknuse spæden vinge?
hører du den røst fra oven,
du din moders sidste søn!
hører du det suk fra skoven!
hører du ei bjergets drøn!
kan du slige røster glemme
over døgnets dåre-stemme!
aldrig lærer du at sjunge
hvad dit øie aldrig såe,
runerne på sagas tunge
 seent du lærer at forståe,
hvo som tale skal med helte
fødes måe med sværd ved belte.
seer du ei hvor laura græder
ved massaniellos grav?
havde han i fisker-klæder
stille stirret dybt i hav,
han da havde vist i sundet
perler til sin laura fundet.
stenen vilde han bortvelte
som i drømme den kun såe,
meende ei at herrens helte
røverdolken måe forsmåe,
vilde sig med trods i sinde
martyr-navn og krone vinde.
stakkels blanca! hvor hun bøder
hårdt for sit heltindenavn,
søger, i hvor fromt hun gløder,
frelse i en niddings favn,
var hos blomsterne hun blevet,
havde hun som dronning levet.
arme hyrde fra tolose!
hvi blev du al mahoms søn?
medens riddere dig rose,
du fortvivler selv i bøn.
hvorfor blevst du ei hos hjorden?
der du varst en konning vorden.
ingemann! o hør mig frænde!
visselig du farer vild,
ved på pinebænk at spænde
hjertet til et sørgespil,
lader du det længer bløde
sørger det sig brat til døde.
o! gid standse jeg dig kunde
i det dyre væddeløb,
vende dig til bøgelunde,
og til rosen i sit svøb!
men ak! end i blod du kvæder,
skaren klapper, barnet græder.
o! hvor skulde det mig smerte
om du over dårers roes
glemde rosen i dit hjerte:
kongelige arvegods,
eller vided ud den spæde
til et sommerfugle-sæde!
nei, o ven! som ædelstene,
bedre end din skjald sin ring,
gjem hvad tiden og athene
kalde tant og ingenting!
hvis du taber hvad de vrage,
ingenting du har tilbage.
stir på rosen i dit hjerte!
elsk den i sit grønne svøb,
til den under himlens kierte
springer ud i tidens løb,
runer på dens blade findes
om hvad saga ikke mindes.
runer på dens blade stande,
ristede af fimbultyr,
om de gamle stærke vande
og om midgards-ormens byrd,
ja om balders bane-tue,
og om surturs lumske lue.
dog langt meer end slige stave
gjemmer rosen i sit skjød,
ståer den blye i herrens have,
 er dens duft og mannasød,
himmel-perler den bedugge,
skjænke venlig sang for sukke.
i de perler åbenbarer
edens rose sig med glands,
støvets rose sig forklarer
efter den for åndens sands,
og forklaret rosen svinger
sig fra jord på fugle-vinger.
n. f. s. grundtvig.

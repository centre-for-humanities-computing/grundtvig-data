(n. f. s. grundtvig.)
at “fadervor”, som vorherres jesu christi egen bøn, netop gjort til at lære hans discipler, hvordan de skal bede, hører ret egenlig til den “christelige børnelærdom”, det har været anseet for så følgelig en sag, at det knap behøvede at nævnes og da langt mindre at lægges med fynd på hjerte, at drøftes og med flid oplyses, men det har været til stor skade, at man tog sig den sag så let, da aldrig nogen af os kan have en velgrundet sikkerhed på at være et “guds barn” uden at have søgt denne sikkerhed netop i vort “fadervor”!
det er nemlig ingenlunde så, som man hos os alt for længe har indbildt sig, at det var med “herrens bøn”, ligesom med alt andet, vi kun kan læse os til i apostel-skriften, thi det nytter kun lidt, som al erfaring lærer, “at læse sit fadervor”, og til at “bede” fadervor, hører der, som allerede morten luther har indskærpet, noget ganske andet end at have læst det, så man kan det udenad på sine fingre, dertil hører, hos os, ligesåvel som hos herrens første discipler, at have modtaget det af herrens egen mund og af ham at have fået magt til at være guds børn, ved troen på hans navn.
dette kan imidlertid kun være tilfældet, når “fadervor” ikke blot således hører til dåben, som det hører heeligiennem til den christelige gudstjeneste, men hører nødvendig og uadskillelig til dåben efter herrens egen indstiftelse, så at  ved dåben lærer herren selv alle sine discipler at bede, og giver dem med det samme, i dåben, magt både til at være guds børn og til at bede som guds børn, hvad igrunden kommer ud på eet, da ligesålidt, som man kan være et guds barn, uden, såsnart han giør den stumme talende, at bede til den himmelske fader, ligesålidt kan nogen i sandhed bede som et guds barn, uden også at være et guds barn.
herrens bøn “fadervor” kommer følgelig til os alle ved dåben, først og fremmerst som den forsikkring af herrens egen mund, at når vi troer i vort hjerte hvad vi ved dåben bekiender med vor mund, og er døbte derpå i faderens og sønnens og den helligånds navn, da er vi sandelig guds børn, som skrevet ståer: i er ved troen alle guds børn i jesus christus, thi i, såmange som er christus tildøbte, i er christus iklædte.
det var nemlig et stort ord af morten luther, da han, i anledning af de høitravende folk, der såe hele den christelige børnelærdom over hovedet, anmærkede, at når han bare kunde udtale de første ord i sit “fadervor” rigtig, så vilde han være meget fornøiet, for det er ganske vist, at ingen af os kan af hjertens-grund med tillid og fortrøstning kalde himmelens og jordens skaber “vor fader,” med mindre vi føler os sikkre på, at vi er hans børn, hvorfor da også apostelen paulus udtrykkelig vidner, at det er kun med den sønlige udkårelses ånd vi kan råbe: abba, fader! til gud, idet hans ånd vidner med vor ånd, at  vi er guds børn. derfor er herrens bøn “fadervor,” som han selv ved dåben lægger os i munden til at være vor daglige bøn, os et guddommeligt pant på vor gjenfødelse  i dåben til guds børn, da fadervor, som en bøn, kun passer i guds børns mund og kan kun i deres mund og hjerte være sandhed. herved opgåer der da et deiligt og skinnende lys over to store dunkelheder, som det hidtil var for os alle, deels, hvori vi skulde finde den udvortes guddommelige forsikkring  om, at vi i dåben efter herrens indstiftelse gjenfødes til guds børn, og deels, hvorpå vi skulde kiende guds ånds indvortes vidnesbyrd med vor ånd, at vi er guds børn; thi nu seer vi, at det samme “fadervor,” som, når vi ved dåben modtager det af herrens egen mund, er den udvortes guddommelige forsikkring om vor himmelske børne-ret, det samme fadervor  bliver, når vi føler os istand til at bede det af hjertens-grund, kraft-beviset på, at vi er guds børn, altså den guddommelige fader-ånds vidnesbyrd med vor ånd, da vi umuelig kan bede “fadervor” som guds børn, med mindre vi virkelig er guds børn.
først, når vi således betragter herrens bøn “fadervor” i sin levende christelige sammenhæng, både med gjenfødelsen i dåben og med den helligånds vidnesbyrd  i det troende hjerte, så vi seer, både hvor vi har fået herrens bøn fra, nemlig fra herrens egen mund, og hvad vi især har fået den til, nemlig til et udvortes og  indvortes guddommeligt pant både på vor ret til at kaldes og på vor magt til virkelig at være guds børn, først da seer vi grunden til, at fadervor er og må være alle christnes bestandige bøn både i eenrum og forsamling, være hver enkelts og hele menighedens bøn, da det er guds børns eneste bøn, som de har for dem selv, og kan stole på, både indeholder og udtrykker alt hvad guds børn på jorden har for dem selv at bede deres himmelske fader om, og som de kan være visse på, den himmelske fader hører og bønhører, opfylder altid, som sin eenbårne søns bøn.
når derfor vore gamle præster om søndagen, efterat de havde bedt for menigheden, for de kongelige, og for alle syge og sorrigfulde, enten fjern eller nær, pleiede at sige: alt andet, som vi har at bede om, vil vi indslutte i vorherres jesu egen og fuldkomne bøn: fadervor, da kunde det vel være både velmeent og på en måde opbyggeligt, men det vidnede dog om mangel på den christelige oplysning, at alt hvad vi, netop som christne mennesker og guds børn, har at bede den himmelske fader om, det er guddommelig indsluttet og udtrykt i herrens egen fuldkomne bøn, og må være det, da den ellers hverken var herrens, den eenbårne søns, egen eller guds børns fuldkomne bøn.
heraf må vi ingenlunde slutte, at enhver anden bøn end “fadervor” skulde være christne forbudt, eller guds børn på jorden uværdig, thi evangeliet er ingen lov, så det forbyder heller intet, hvorfor jo også apostelen skriver: alting er mig tilladt, men alting er ikke nyttigt, så  at, når også en anden bøn end “fadervor” kan på jorden være nyttig, enten for guds-barnet selv eller for andre mennesker, da er den ikke blot tilladt, men da vil den guds ånd, som træder frem for os med usigelige suk, selv drive os dertil, ligesom vi af evangelierne seer, at guds eenbårne søn, vorherre jesus, selv bad herneden, snart for sig selv og snart for andres skyld, både med andre og flere ord, end dem, han i “fadervor” lagde sine første discipler og lægger ved dåben hele sin menighed i munden; men vi skal kun slutte, at herrens bøn “fadervor” indeholder og udtrykker alt hvad guds børn allesammen, altid og allevegne har at bede om, med fuld sikkerhed på bønhørelse, så at enhver anden bøn, vi giør, enten af skrøbelighed eller ved visse leiligheder og under visse omstændigheder, enhver anden bøn er kun christelig, forsåvidt christne bede den, og har kun bønhørelse ivente, forsåvidt den kan sammensmelte med “fadervor” eller lader sig dog forbinde dermed. således bad jesus sin himmelske fader om lazari opvækkelse, om bevarelsen af simon peders tro midt under fornægtelsen, og om sin egen forskånelse med den bittre kalk, men dog herom kun, forsåvidt det, gienløsnings-værket uskadt, kunde findes mueligt, forsåvidt gud-faders villie alligevel kunde skee, som i himmelen, så på jorden!
at nu også herrens bøn er en sådan fuldkommen bøn for alle guds børn på jorden, det, måe vi troende forudsætte, er ligeså sikkert, som vorherres jesu christi guddommelighed, men det seer vi også klarere, jo længere og bedre vi be der denne bøn i vorherres jesu navn; thi des lysere bliver dens indhold og des livfuldere dens udtryk for os, så at alle de bønner, enten vi selv eller andre har sammensat, og som, til en tid, forekom os tildeels enten klarere eller indholdsrigere, de blegne efterhånden for “fadervor”, som soel og måne for guds herligheds glands.
det gåer nemlig med de såkaldte “syv bønner” i “fadervor,” ligesom med de såkaldte “tre troes-artikler” i den apostelige troes-bekjendelse, at hine syv ligesom disse tre er eet, så man kan ligesålidt bede een af de syv bønner i “fadervor” ret, uden at bede dem alle og hele “fadervor” ret, som man kan sige rigtig “ja” til een af de tre artikler i “troes-bekjendelsen”, uden at sige rigtig ja til dem alle tre og til alle leddene deri. ligesom det derfor er soleklart, at ingen kan af hjertensgrund kalde den sande gud sin fader, uden i sandhed at føle sig som et guds barn, således svæver guds faderlighed over hele bønnen, så kun når vi troer det, da forståer vi bønnen, og kun når vi kan lægge en tilsvarende barnlighed ind i hele bønnen, kun da kan vi bede den af hjertensgrund og i den eenbårne søns, vorherres jesu christi, navn.
hermed har man imidlertid, selv efter morten luthers dage, taget sig det meget let, så man ikke engang har lagt mærke til, at det navn, guds børn bede om, må helliges, det rige, de bede om, må komme, og den villie, de bede om, må skee på jorden, som i himmelen, er vor himmelske faders navn, rige og villie, og man har  dog endnu langt mindre lagt vægt på, at bøn i vorherres jesu navn, som selv herrens apostler ikke var blevet mægtige til, da herren gik til korset, det er noget langt mere end blot med munden at lægge jesu navn til bønnen, hvad jo selv de vantroe kan, når de vil, og har gjort utallige gange, og dog er begge dele af en sådan vigtighed, at hvem der ikke føler det, kan umuelig enten råbe: abba! fader! til den sande gud, eller bede et eneste ord af herrens og alle guds børns bøn i vorherres jesu navn.
sålænge vi nemlig ikke føler, at det udtrykkeligdelvis fremhævet i a er vor himmelske faders navn og rige og villie, der tales og bedes om i “fadervor”, sålænge kan vi hverken have nogen ret følelse af, at “fadervor” er en evangelisk bøn, der ligger netop ligeså langt fra alle bønner under loven, som christi evangelium ligger fra mose-loven, og ligeså lidt kan vi bevæge mere end vore læber: bevæge vore hjerter til at begynde med guds navn, rige og villie, istedenfor med vort daglige brød og vore synders forladelse.
det er jo vist nok en følgelig sag, at ligesom den første lovens tavle handler om hvad vi skylder gud, og den anden om hvad vi skylder næsten, således må også en rigtig bøn, efter loven, først sigte til guds ære og kun dernæst til det faldne menneskes opreisning og frelse, men evangelisk: glædeligt og barmhjertigt kan vi ikke finde det, thi deri beståer jo guds i evangeliet åbenbarede kiærlighed, at skiøndt vi ikke elskede gud, som vi efter loven skulde, så elskede gud dog os  og sendte sin søn til vore synders afsoning, og gud veed det jo, at kun denne hans uforskyldte nåde og faderlige kiærlighed kan bevæge vort hjerte til at elske ham igien, som har elsket os først, så han vil ligesålidt i henseende til ordet, som til gierningen, giøre sit lovmæssige krav på os giældende. men at gud nu heller ikke har gjort det, skiøndt herrens bøn begynder med hvad der hører gud til, det seer vi først, når guds faderlighed udbreder sine vinger over os og vor bøn; thi derved sammensmelter hans og vores, som faderens og børnenes, navn, rige og villie, så at alt hvad der er til vor himmelske faders ære, til hans riges herliggiørelse og hans villies opfyldelse, det er til alle hans børns evige ære, fred og glæde, og da bliver det en følgelig sag, at vi, som guds børn, af hjertensgrund bede først om det, hvorpå vor evige salighed beroer, og derefter om hvad vi kun trænge til idag og imorgen, mens timeglasset rinder.
således kommer vi på den evangeliske vei til hvad vi aldrig kunde komme til på lovens vei: først at søge guds rige og hans ret, visse på, at alt andet godt følger med, da vor himmelske fader, som veed, hvad vi behøver, under os det altsammen, og således stadfæster sig hvad skrevet ståer, at lovens rettighed fyldestgjøres hos os, som ikke gåer efter kiødet men efter ånden, fordi den kiærlighed, som er lovens fylde, er af guds faderlighed udøst i vore hjerter ved skiænkelsen af den helligånd, så vort saligheds-håb skal ikke beskæmmes.
men ligesom det nu ene og alene er guds faderlighed, der kan meddele os villien til at bede “fadervor” rettelig, således er det ene og alene vorherres jesu navn, der kan meddele os magten dertil, som i det hele magten til at være guds børn, og det har sin dybe grund deri, at vorherre jesus christus er gud-faders eenbårne søn, hvad der vel ved første øiekast synes at udelukke os fra børne-retten i den himmelske faders huus, men viser dog kun, nøiere betragtet, nødvendigheden af tro på guds eenbårne søns navn og af at bede “fadervor” i hans navn, for at kunne virkelig være guds børn og bede denne bøn. da nemlig gud er fra evighed til evighed alt hvad han er, så må gud også, for i sandhed at være fader, være fader fra evighed, og de, som i tidens løb skal blive guds børn, kan da kun blive det ved troen på gud-faders eenbårne søn fra evighed, hvorfor skriften også, ved at kalde os guds udkårede børn, sætter forsvarligt skiel mellem os selv og gud-faders egen, eenbårne søn. når imidlertid denne udkårelse skal være en sand ætledning og knæsætning, der virkelig giver os børne-ret og evig arve-ret til guds-riget, da måe vi ikke blot oprindelig ståe i et sådant forhold til gud-faders eenbårne søn, ved hvem alt er blevet, at vi kan have fuldkomment både åndeligt og hjerteligt fællesskab med ham, men det må også være troens hemmelighed, at dette fællesskab indtræder ved troen, så vi komme til den følelse og den lykke, at alt den eenbårne søns  er vores, ligesom alt vores er hans, altså komme til den samme eenhed med sønnen, som den fuldkomne kiærlighed evig har medført mellem faderen og sønnen. at bede “fadervor” i jesu navn, det er derfor ikke blot at bede det som hans bøn, og det er ikke nok, at vi kun vente bønhørelse for hans skyld, men vi måe bede “fadervor” på hans vegne, ligesom han beder det på vore vegne, altså i følelsen af vor eenhed med ham, ved troen, i den helligånd. derfor var det selv apostlerne umueligt at bede i vorherres jesu navn, førend de havde fået gud-faders ånd tilfælles med ham, og er os umueligt uden samme ånd, som lader os føle fællesskabet med herren, og bevidner netop vor guddommelige børne-ret i den eenbårne søn ved at give os magt til at bede fadervor i vorherres jesu navn.
alle de såkaldte forklaringer af “herrens bøn,” som er gjort uden dette lys, de er følgelig gjort iblinde, på lykke og fromme, og give snarere den “fuldkomne” bøn udseende af den sorte armod, end de åbenbare dens rigdom, og selv morten luthers forklaring af “fadervor,” skiøndt en af de allerbedste, har dog den store lyde at fremstille guds-navnets helligholdelse, guds-rigets komme og guds-villiens opfyldelse, som matte gientagelser af eet og det samme, og som angående guds-navnet, guds-riget og guds-villien i det hele, ikke gud-faders i særdeleshed.
når det nemlig ståer lyst og levende for os, at det er guds fader-navn, der skal helliges fra al besmittelse og misbrug, at det er gud-faders  rige, der skal komme, med den kiærlighed, som er alt i alt, og at det er guds fader-villie, der skal skee, ligeså fuldelig, udelukkende og kiendelig på jorden, som i himmelen, da seer vi strax, at vi hermed beder om det allerbedste, om det fuldkomne i alle måder, som endnu ingenlunde er opnået, hvor reent og purt så end guds ord læres, hvor kiendeligt end guds rige er midt iblandt os, og hvor viselig end gud forhindrer de onde råd og de ugudelige idrætter, og i samme grad, som længselen stiger efter hvad vi bede om, i samme grad lader ånden os føle forsmagen på den tilkommende verdens kræfter, thi i hvert troende hjerte, hvor den ånd, som udgåer fra faderen, fåer råderum, der både helliges i løn guds fader-navn, der kommer faderens rige i løn med hans kiærlighed, og der skeer i løn hans fader-villie på jorden ligesom i himmelen.
dog, hvormeget der end således var at sige om hvert trin på den himmel-stige, som herrens bøn “fadervor” i sandhed er, når bønnen modtages af hans mund, oplives og oplyses af hans ånd, så måe vi dog aldrig mere glemme, at vi med pennen ikke kan udsige et eneste ord med vor egen, endsige da med guds egen ånd og livs-kraft, men kan med pennen kun pege på den mund, hvoraf guds-ordet udgåer, og pege på det hjerte, hvori det ved troen gåer ind og fæster bolig, og at dette finger-peg kun er dem til oplysning, som har opladte øine for det store lys, der er oprundet over os, hvor vi sad i mørke og døds-skyggens land, og for disse vil finger-peget vist nu  være tydeligt nok, så de ikke alene seer, at al den forkiærlighed, de har følt til deres “fadervor” som bønnen over alle bønner, og at al den lid, de har slået til “fadervor”, som den eenbårne søns egen bøn, der altid hos den himmelske fader er bønhørelsen vis, den forkiærlighed og tillid er guddommelig velgrundede, men så de seer tillige, at der vil meget til, i christelig forstand, “at kunne mere end sit fadervor,” mens det kun vil sige meget lidt, hvad hidtil gjaldt for en stor roes, at kunne noget som sit fadervor, sålænge man ikke kan det bedre end de fleste både lærde og læge nuomstunder.
det varede længe med mig selv, inden jeg ret kom efter, hvor deilig herren ved dåben selv lærer os at bede, ligesom han der selv lærer os at troe, og hvormed han skiænker os børne-retten, ligesom han med fredlysningen skiænker os synds-forladelsen, så det må ikke forundre mig, om det, uagtet mit fingerpeg, gåer mange andre discipler ligedan, så de har ondt ved at troe deres egne øine og deres egne øren og at finde sig tilrette i al den guddommelige rigdoms-fylde, som herren har vidst at lægge i sin guddommelige børne-lærdom, og skiøndt jeg inderlig må ønske alle mine med-christne til lykke med det hele, og forudsige dem, at vi fåer igrunden slet intet deraf, uden vi troende tilegner os det hele, som det er os skiænket under eet, så skal jeg dog med guds hjelp ikke glemme, at det ene er ham, der har begyndt den gode gierning hos os, som kan fuldføre den, og at den ånd, som udgåer fra faderen, har alle den himmelske faders dyder, og ret klarlig hans faderlige langmodighed!

i anledning af danfanas februarhefte.
velkommen du, hvem jeg har ventet længe!
               velkommen du, hvis døvhed bandt min mund!
               velkommen, ånd! i gamle danmarks vænge!
               velkommen, ånd! i skjolds kærmindelund!
               velkommen, ånd! som ynkes over vrimlen!
               velkommen, ånd! som stirrer op mod himlen,
               og speider stjernerne på nattevagt!
til ånder talde jeg, mig svared' kroppe,
               og latter døvede min veemods sang,
               o, snart jeg måtte over skovens toppe
               mig svunget bort fra den forgjorte vang,
               hvor uglerne man kaldte nattergale,
               hvor ånde-ordet kaldtes galmands tale,
               og nidkjærheden var kun brodernid.
o, underligt, at tungen dog har mægtet
               at tale som til ingen år for år,
               at ei min ånd er udtømt og forsmægtet
               i kampen mod de sære ulivskår!
               det er hans værk, som nådig lod mig skue
               mit danmarks stjerne på den mørke bue,
               hvor klar den tindrede bag sorten skye.
halleluja! nu høit min ånd sig fryder:
               see! den fordeler sig, den sorte skye!
               o, morgen-stjerne! brat din skye du bryder,
               bebudende et helligt morgengrye!
               o, klare soel! som selv useet er oppe,
               nu skinner snart du over skovens toppe,
               sangtoner aner dig i fuglens bryst.
ja, fattig fugl! som pipper i mit hjerte,
               bereed dig nu til morgen-lærke-slag!
               så du i glimt af himlens morgen-kjerte
               kan hilse liflig på den unge dag,
               så du kun vække fuglene i lunde,
               så de måe lytte, mens endnu de blunde,
               til psalmetonen, de gjenføde skal!
troe ei, du ånd! at jeg mig fræk hovmoder!
               troe ei, jeg beiler til din skånsel nu!
               nei, vel i ånden kalder jeg dig broder,
               men her jeg møder dig med kamp i hu.
               plant kun på kryds mod mig de skarpe landser!
               aftørne ei de brat på retfærds pandser,
               da er de krandsen og jeg døden værd.
velkommen! siger jeg med hellig glæde,
               velkommen du, som kjender ånders lov!
               nu tør jeg tale, og nu tør jeg kvæde,
               nu tør jeg råbe høit i daneskov;
               nu tør jeg det, thi nu jeg meer end håber
               det sandes skal, at som i skov man råber,
               så finder man i skovens gjenlyd svar.
nu er jeg glad, thi nu skal danmark vågne,
               nu skal vor moder høre sandheds røst;
               lad falde hedin, og lad falde hogne!
               de leve op igjen i hildas bryst,
               og når kun ret af hjertens grund de kæmpe,
               måe bulderet sig efter rimet læmpe,
               og våbengnyet blir et veemodskvad.
her er min hånd i skin af danmarks kjerte!
               i skin af blålys over fædres grav,
               jeg nu, som før, ret af mit ganske hjerte
               dig rækker den, skjøndt med en feidestav,
               og, elsker end som før i dig, den broder,
               hvis billede jeg skued' hos vor moder,
               som du måe være eller slåe ihjel.
her er min hånd! den tolker hvad jeg håber,
               en ærlig sandheds, lysets ven i dig,
               den siger meer, med feidestav den råber:
               jens baggesen! nu dansk og ærlig krig!
                ja, kamp og krig, til en af os måe blegne,
               ifald ei før, det give gud! vi segne
               som christne venner i hinandens favn.
ei er det skjemt, ei heller børnetrætte,
               skjøndt verden kalder det en drengeleeg,
               nei, thor i kredsen gåer med hrungner jette,
               at see om loke ham med mjølner sveeg,
               det prøves skal og mærkes trindt i norden,
               hvem af os bæve, grue måe i torden,
               og hvem der ståer med sandheds thor i pagt.
kom! lad os nu med vore feidestave
               afrunde kreds til kamp i daneskov,
               og knytte os i ånden til de brave,
               som ei for levnet brøde kæmpelov!
               lad klarlig os for dannemænd forkynde,
               hvorom det er vi yppe og begynde
               som dødelige fjender tvist og kamp.
det være vitterligt! ei kæmpe vi i lunde
               om sang og sæde og om digterkrands,
               det er kun løgn, som sandhed kan misunde,
               og ingen skygge er for ånder glands,
               ei kæmpe vi for selvet at fordobble,
               i tidens elv er selvet kun en boble,
               hvo sig deri fordyber, er fortabt.
skal vi i lund om dine skjældsord kæmpe,
               om hykleren, som sidde skal i mig?
               nei, hyklet hede måe vel kampen dæmpe;
               men derom ei jeg løfter sværd mod dig;
               har jeg en skygge mig udvalgt for glandsen,
               vil jeg fortabes under martyr-krandsen,
               misund mig ei det dyrekjøbte skin!
nei, hvad er lys for ånd? og hvad er mørke?
               ja, hvad er sandhed? hvad er tant og løgn?
               hvad skal man troe? hvem skal man trolig dyrke?
               er kundskab hellig? eller er den søgn?
               skal det for sandhed ståe og gåe på jorden,
               hvad jeg forkyndte her i åndens norden?
               kun det er værd et ægte landsebrud.
o, baggesen! o kunde du mig skue.
               hvor tryg jeg sidder under troens skjold,
               du neppe vilde mod dets demantsbue
               din sløve landse løfte blind og bold,
               men heller under det ved præste-side
               med smiil see pilene så matte glide,
               trods nastronds flammer, fra det blanke speil.
dog, vel ei så det er af gud beskåret,
               og skee hans vilje på den ganske jord!
               af hjertet måe jeg dig tilønske kåret,
               men ånden minder mig om sande ord,
               ei vågner slægten uden våben-bulder,
               og det er kun som venne-klap på skulder,
               hvis begge vi har retfærds brynjesærk.
dog, før en af os øiehinde skifter,
               ei begge vandre vi i lysets skin,
               du virvar seer i mine åbne skrifter,
               jeg, hvorsomhelst jeg og til dig seer ind,
               hvem der har ret, kan ei de lærdes skare,
               men ene himmel-lyset selv opklare,
               og hvor det er, det vil vi kæmpe om.
hvad skal engang man kalde danmarks kirke?
               skal den gjendøbes i athen og rom?
                danfana kaldes eller danne-virke?
               det vil for alvor vi nu kæmpe om,
               ei spørge her vi stort om confessjoner,
               men søge grunden til de brudte toner,
               og speide lys med åndelig fornuft.
da skal det mærkes: om min barne-skammel
               er lavere end verdens prækestoel,
               om barne-troen blevet er for gammel,
               om udbrændt er den gamle kirke-soel,
               om ei endnu den gamle alter-lue
               nedlyner hver, som under kirke-bue
               indvover sig med verdens tørveglød.
da skal det mærkes: om den gamle lampe
               til andet trænger end at pirres op,
               om i dens stråler ei til blotte dampe
               det blir, hvormed den skulde spædes op,
               om i dens stråler sig ei meer forklarer
               end alt, hvad verdens-pråsernes forsvarer
               har anet selv, i ånden som forrykt.
nu, dannemand! jeg planter dannebråge
               med hviden kors imellem dig og mig,
               og evig mørke på dens øielåge,
               som pønser under dannebråg på svig!
               og skam fåe den, som under danmarks kjerte
               vil gjennembore sin modstanders hjerte,
               sålænge han ei skjænder dannebråg!
velkommen da i danmarks gamle vænge!
               velkommen her i skjolds kjærmindelund!
               vi mødes her i klang af harpe-strænge,
               vel mødt, min broder! i en morgenstund!
               lad hænder mødes, mens vi handsker drage!
               og da i våbengny skal lunden brage,
               og vee enhver, som os forstyrre tør!
ja, hør et ord! vort danmarks kæmpe-vænge
               har længe været nu et overdrev
               for svin og får og gjæs og gadedrenge,
               og den var mesteren, som kådest peeb,
               og ingen forskiel har man villet vide
               på at tilrakke og til gavns at stride,
               og os vil drenge-flokken pibe ud.
lad nu imellem os et ord det være,
               at vi vil hjelpes ad med ærligt sind,
               og see, om vi ei drengene kan lære
               at stikke halerne og piben ind,
               så uden roes og uden last af drenge,
               vi kæmpe kan i danmarks gamle vænge,
               og ægte dannemænd fåe ørenlyd.
ja, skulde en af os, imens vi stride,
               bagsmækkes af en nidding eller pog,
               da lad udtrykkelig ham forud vide,
               at to han træffer under dannebråg,
               ja, indeklemmes ganske mutters ene
               imellem tvende, ja to hårde stene,
               der male, knuse ham så småt som smuld.
men hør i mig, kjærminder små,
               så blye, så blåe
               i fred i ståe!
               ja ståer os nær!               
               småblomster har vi begge kjær,
               og kjærlig i os minde
               om hvad vi er
               i verden her:
               kun blomster, som forsvinde,
               hvis morgenskin og aftenskjær
               hinanden er som eders nær,
               som hårets om vor tinde!
                og hør mig, i lærker,
               i fugle på kvist og i top!
               o, stemmer kun op!
               o, seer dog og mærker,
               ei vilde bærsærker
               jer gjæste i lund!
               o sjunger, o sjunger               
               med tusinde tunger
               i morgenens stund!
               lad skovenes kroner
               os minde i vang               
               om åndernes toner,
               og sphærernes klang!
               påminder os stedse,
               at sværde vi hvæsse,
               kun hvæsse og svinge
               for lys og for vinge,
               for blomsten i skoven,
               for lyset fra oven,
               for vingen, som mægter
               de vordende slægter
               at hæve fra jord,
               for lys, som kan gløde,
               oplive det døde
               i nord.
n. f. s. grundtvig.

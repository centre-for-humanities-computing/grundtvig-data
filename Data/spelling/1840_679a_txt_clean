et angel-sachsisk kvad, førstegang udgivet, med indledning, fordanskning og efterklang, af nik. fred. sev. grundtvig. kjøbenhavn 1840.
dette lille skrift har to sider at betragtes fra, den ene, som et leiligheds-skrift, hvori den gamle, deilige mythe om fuglen phenix, der aldrig brændes så tit, at han jo forklaret opståer af sin aske, er poetisk anvendt på danskhed og modersmål, som spåes et herligt gyldenår i nyårstiden; men den anden som første udgave af et angel-sachsisk digt, der minder om en hardtad ganske ubekiendt literatur, som dog for historien i det hele og for nordens i særdeleshed er af overordenlig vigtighed. kun fra denne side skal det betragtes her, deels fordi det mest beroer på “smag og behag” hvad man i poetiske anvendelser skal finde træffende eller mislykket, og dobbelt fordi man umuelig kan være upartisk i sin egen sag, medens derimod udgiveren af et angel-sachsisk digt bør kunne give bedre beskeed om den hardtad forglemte literatur, hvortil det hører, end lettelig nogen anden i nærheden.
vel finder man nu i fortalen såvel oplysning om, hvor jeg har fundet digtet, nemlig i en gammel samling af angelsachsiske vers fra det ellevte århundrede, kaldet exeter-bogen, som også vink om, hvad der i den sidste tid, både i england og her, er gjort for levningerne af den mærkelige literatur; men deels turde det falde de fleste læsere utydeligt, og deels forudsætter det en verdenshistorisk vigtighed hos angel-sachserne, som er langtfra enten her eller i england selv at være almindelig erkiendt. herpå må jeg da først og fremmest henvende læserens opmærksomhed, og tør såmeget mere håbe, den vil skiænkes, som det er bekiendt, at af de tre store nordiske udvandringer i middelalderen, der, tilligemed christendommen, gav verden en ny skikkelse, må den gothiske især henføres til sverrig, og den normanniske til norge, men den angel-sachsiske til danmark, så det må falde os naturligt at tage deel i vore navnkundige frænders skæbne og bedrift, om end ikke siden, især under svenn tveskiæg og knud den store, vexel-virkningen mellem det danske og det angelsachsiske rige hørde til hoved-begivenhederne i verdens-historien. såvel dette, som det åndelige storværk, der giver angel sachserne retmæssigt krav på hele den dannede verdens, men især på tydsklands og nordens levende beundring og taknemmelighed, burde vistnok ikke fattes i fortalen til phenix-kvadet; men da jeg med flid har stræbt at sætte denne sag i sit rette lys i min håndbog for “middelalderens historie”, er det gået mig, som det sædvanlig gåer forfattere, der nødig vil ud af den drøm, at deres bøger ere, så at sige, i alle læseres hænder, så skrøbeligheden må findes tilgivelig, når jeg stræber at oprette forsømmelsen.
altså, at der findes en engelsk, tydsk og nordisk literatur, og i det hele en protestantisk christenhed, med al den særegne dannelse og ånds-udvikling, deri indbefattes, det skyldes ene og alene christendommen og angel-sachserne, og dette må i vore og i hele den dannede verdens øine unegtelig giøre angel-sachserne til det mærkværdigste og dådfuldeste af alle de folk, der efter ebræer, græker og romere fremtrådte på den store skue-plads. men at dette nu ikke er en løselig henkastet påstand, men en urokkelig historisk kiendsgierning, det veed i grunden alle de, der kiende det mindste til middelalderens historie, når de blot blive opmærksomme derpå, hvad kun den åndløshed og livløshed, hvormed man så længe har betragtet og behandlet menneske-historien, urimelig forsinkede. hvem veed således ikke nok, når man finder det værdt at huske sig om, at den såkaldte “tydsklands apostel” i det ottende århundrede, bonifacius, hedd egenlig winfrid og kom fra england, og at den keiser karl den store, som skal have lært tydskerne at skrive, lærde det selv først af engellænderen alcuin (ælkvin), og at hakon adelsteen, som begyndte at christne norge, kaldtes så, fordi han var opfostret hos kong adelstan i england; så hvad der fattes, er kun, at skolemesterne skulde have over deres fingre, fordi de ikke gjorde os opmærksomme på, hvordan det hængde sammen og hvad det havde at betyde. man kan nok sige, de var undskyldte, fordi de vidste det ikke selv, men derfor skulde de netop have dobbelt smæk; thi indbildte de os ikke, at de var trængte ind i classikernes ånd, og vilde for gode ord og betaling hielpe os til det samme, når vi blot først tålmodig vilde giennempløie den latinske grammatik både på langs og på tværs, og hvad kiendte de dog til classikernes ånd, når de ikke engang ved at læse herodot og polyb kunde opdage, at det ikke er årstallene og examens-charaktererne til fortidens sti mænd, men begivenhederne og sammenhængen, den classiske ånd sætter priis på i historien!
her er nemlig slet ikke spørgsmålet enten om hemmelige efterretninger, som vi først nu skulde have fået, eller om en forvirring i vor hjemmel, der hørde lang og møisommelig drøftning (kritik) til at afhielpe, eller om indviklede forhold, det holdt hårdt at oprede, eller dybe dunkelheder, kun et falke-blik kunde giennemskue, nei det gialdt kun om lidt opmærksomhed på en række af store kiendsgierninger, som vare alle boglærde vitterlige, som ingen af dem drog i tvivl, og som var så mageløse i deres tid, at hvor de mødte nogen opmærksomhed, måtte de fængsle den, og låe hinanden så nær, at hvem der blot kunde “stave og lægge sammen” måtte også kunne finde deres klare sammenhæng.
det ståer jo således at læse på prænt i alle vore lærebøger, at både gother og franker, longobarder og normanner, og selv vandaler, lod sig døbe enten alt på grændserne af romer-riget, eller dog såsnart de nedsatte sig derindenfor; men at det ved en sær undtagelse var anderledes med angel-sachserne, der fra midten af det femte århundrede nedsatte sig i britannien, hvor christendommen alt var gammel, men holdt endnu ved slutningen af det siette århundrede fast ved deres hedenskab. allerede denne kiendsgierning krævede unegtelig opmærksomhed, og hvor måtte den ikke forbause, såsnart den sammenknyttedes med den ligeså uformodentlige kiendsgierning, at disse angel-sachser dog fra det ottende århundrede af var christendommens ivrigste og heldigste udbredere, både i tydskland og norden! hvem skulde ikke heraf slutte, at der må have været ei mindre men langt mere ånd i disse angel-sachser, og at der i det syvende århundrede må være foregået høist mærkværdige ting hos dem, og dog behøvede man ei at giætte sig til nogen af delene, thi det var jo alle vitterligt, at i begyndelsen af det syvende århundrede, just da mahomed i arabien beredte christenheden sin store middelalders-kamp, da lod angel-sachserne sig christne af gregor den stores evangeliske sendebud, og havde alt på overgangen til det ottende århundrede i beda den ærværdige en ny kirkefader, som spåede om en ny moderkirke på øen. dog, ikke dette alene var alle vitterligt, men de lærde vidste jo godt, at denne angel-sachsiske kirkefader også giorde det mesterstykke at fortsætte oldtidens kirkehistorie, så man hos ham på latin kunde fåe klar beskeed om christendommens indførelse hos angel-sachserne, som sværdet ikke havde det mindste, ånden og ordet følgelig des meer med at giøre, og til denne underretning føiedes jo altid, at denne beda oversatte johannes evangelium på sit modersmål, og at hans kirkehistorie allerede i det niende århundrede oversattes på angel-sachsisk af kong alfred.
vore skolemestere vidste følgelig alt hvad der udkræves til den opdagelse, at angel-sachserne udgiorde det store mellem-ledd eller lægnen, der både i kirkens og culturens og selv i latinens historie forbinder det nordlige europas nyårstid med oldtiden, så det var dem, der efter det syvende århundrede fortsatte både missionerne og kirkehistorien, dem der skabde det første ny skrift-sprog i norden, og lagde derved grunden til al den ånds-udvikling på modersmålet, uden hvilken reformationen og alt hvad der er eiendommeligt i den engelske, tydske og nordiske literatur vilde været umueligt. det er altså enten de lærdes stærblindhed for alt åndeligt storværk eller  deres gruelige forgabelse i det tyranniske rom med sine mæcener, at tilskrive, når de enten ansåe reformationen med al engelsk, tydsk og nordisk skrift for småting mod de “latinske classikere,” eller udledte dem af disse classikere, istedenfor af christendommen og folkenes ånd med tilsvarende modersmål, og kun således lader det sig forklare, at man oversåe det angel-sachsiske storværk og følde ei mindste drift til at kiende den første nyeuropæiske literatur, som var moder til den engelske og foster-moder både til den tydske og islandske.
når man nemlig veed, at christendommen, hvad den så ellers er, dog unegtelig er kilden til al den nyere udvikling og oplysning i det nordlige europa, og veed at reformationen i det sextende århundrede er hverken meer eller mindre end en levende protest mod rom og latinen, på den oprindelige christendoms, folke-åndens og modersmålets vegne, da blive jo åbenbar angel-sachserne, både som det nordlige europas kirkefædre og som dets folkelige skolemestere, et hoved-folk, der ligger os meget nærmere end ebræer, grækere og romere, og hvis historie, sprog og skrift burde være det første, vi, tilligemed vort eget, burde kiende, før vi med held kunde lægge an på åndelig at indtage hele verden.
dog, trods alt dette, må det endnu betragtes som en overraskende nyhed, at der har været en angel-sachsisk literatur, der alt oprandt i det syvende århundrede med kædmon og beda, stod i det niende århundrede under kong alfred i sit høieste blomster, og undertryktes først seent i det ellevte af normannerne, men havde dog først tient tydskerne til exempel, og tiende i sin dødstime islænderne til det samme, som selv berette, at det var efter angel-sachsernes exempel are frode i det tolvte århundrede dristede sig til at skrive på sit modersmål. at nu vore skolemestere, langtfra at lægge mærke enten til denne sammenhæng, eller til islændernes store poetiske lån fra angel-sachserne, har, så vidt mueligt, overseet og forsømt den islandske literatur, der blomstrede i det trettende århundrede og tabde sig først i den sorte død, med den samme dødøiede classiskhed, som de oversåe og forsømde den angel-sachsiske, det anmærkes imidlertid her kun for en ordens skyld, da denne brøde hos de boglærde i vort norden er for uhyre stor og sørgelig til at behandles som en biting.
kan det imidlertid trøste os, at engellænderne har været fuldt så blinde for værdien af den angel-sachsiske som vi for den islandske literatur fra middelalderen, da skiænker historien os ganske rigtig denne trøst, og endnu lidt mere, da den giver os det vidnesbyrd ikke blot i den seneste tid at have giort endeel for den islandske literatur, men også at have giort england opmærksom på sin bundløse gield til den angel-sachsiske.
når man har øie for de engelske storværker, og deriblandt det mageløse, at trods normannernes jettestyrke og planmæssige underkuelse af alt det folkelige hos angel-sachserne, så dukker dog alt i det trettende århundrede en ny-engelsk literatur op af det konstige barbari, hvori normannerne hovedkulds havde styrtet europas mest dannede folk; når man seer det, og betænker, at denne ny-engelske literatur alt i det fiortende århundrede brammer med digteren chaucer og den oxfordske professor viklef, og overstråler nyårstiden under dronning elisabeth i det sextende; da har man vist nok ondt ved at forklare sig den unaturlige ligegyldighed, en så åndfuld datter har viist mod sin mageløs herlige moder; men den er desuagtet uneg telig, og må tilskrives deels universiteternes besættelse af roms urene ånd, og deels det vælske og normanniske blod, der må have rundet i de fleste lærdes årer. kun af det sidste kan man nemlig forklare sig den forblindelse hos engelske historie-skrivere indtil for ganske nylig, at angel-sachserne skulde været barbarer, der først af normannerne efterhånden blev slebet lidt; thi selv når man ansåe “græsk og latin” for dannelsens alpha og omega, er det dog klart, at ingen af delene var angel-sachserne ubekiendt, men at græsken så aldeles uddøde på øen under normannerne, at den i det femtende århundrede så at sige med væbnet hånd måtte indføres påny. med denne forklaring rimer sig da også, at midt under den blandt de engelske lærde almindelige ringeagt for folkets grundsprog og de angelsachsiske skrifter, fattedes der dog næsten aldrig enkelte, der ivrig syslede med begge dele, skiøndt den romerske ferle, hvorunder de var optugtede, og ubekiendtskabet med tydsk og islandsk berøvede deres flid næsten al frugt. således finder man under henrik den ottende oldgranskeren leland, der bereiste hele riget for at optegne alle de mærkelige oldskrifter, der fandtes i kloster- og stifts-bibliothekerne, og i begyndelsen af det syttende århundrede tilveiebragde sir john bruce cøtton med stor flid og bekostning en betydelig samling af angel-sachsiske håndskrifter, der siden, under navn af de “cøttonske” er indlemmede i det “brittiske museum,” og udgiøre endnu broderparten af hvad man kiender noget til. mærkeligt ellers, at på samme tid, som den arne-magnæanske samling af islandske håndskrifter leed et uerstatteligt tab ved ildebrand, den cøttonske samling af angel-sachsiske fristede samme skæbne (1731) så det lod, som roms uvætte fremdeles med skiærsilden vilde forebygge den nordiske opstandelse.
den anden betydelige samling af angel-sachsiske håndskrifter, som er indlemmet i det “bodleianske bibliothek” i oxford, skyldes hollænderen franciscus junius og hans velynder, jarlen af arundel, også i det syttende århundrede, og junius var tillige den første udgiver af et angel-sachsisk digt, nemlig kædmons bibelske paraphras, men da den vrimler af trykfeil, mangler alle oplysninger og er ei engang afdeelt i vers, er den mærkeligst som det yderligste beviis på sletheden af alt det angel-sachsiske tryk, der er ældre end nærværende århundrede. at opregne disse dårlige vare vilde være til ingen nytte, så kun for at pege på, hvad der findes, vil jeg anmærke, at de fire evangelier på angel-sachsisk er udgivet tilligemed de gothiske (1666), de angel-sachsiske love tåleligst af wilkin (1721), sachse-krøniken på modersmålet, fra indvandringen til kong steffens dage, af gibson (1692), og den såkaldte alfreds-oversættelse af bedas kirkehistorie af smith (1722). til ordbøger fik man en tynd foliant af somner i det syttende og to tykke men dog såre magre af lye i det attende århundrede, og på grændserne af begge fik man hele tre folianter, berømte mellem bogormene under navn af “hickesii thesaurus”, men kun for såvidt brugelige, som een af dem er wanleys katalog over alle de angel-sachsiske håndskrifter, man havde før ildebranden 1731.
således havde man da ved dette århundredes begyndelse vel endeel gamle skroller, der enten skulde være udgaver af angel-sachsiske bøger eller oversættelse og forklaring af dem på latin, men deels vare de ikke nær så brugelige som håndskrifterne selv, og deels fattedes man endnu alt begreb om den historiske, for ei at tale om den  poetiske skat, som deri låe begravet, og sharron turner, som i begyndelsen af det nittende århundrede opkastede sig til angel-sachsernes historie-skriver, var fri nok for at røbe hvad han selv ikke vidste.
islænderen grim thorkelin gav da åbenbar, skiøndt uden selv at ahne det, stødet til en ny betragtning og anvendelse af de angel-sachsiske levninger, da han, længe manet af geheimeråd bülov på sanderumgård, endelig 1815 udgav det angel-sachsiske helte-digt, som jeg (1820) har fordansket under navn af “bjovulfs drape” og som først nødte den lærde verden til at troe, at det folk, der christnede tydskland og norden og brød isen for deres egen og alle frænde-folkenes literatur, virkelig også havde en stor og eiendommelig ånd, der giorde dem til et hoved-folk i verdens-historien.
thorkelin kaldte dette nordiske oldkvad et digt om danske bedrifter (de gestis danorum) hvad kun dårlig lader sig forsvare, men såmeget såe man strax, at det her ligesålidt kom an på navnet som på en rangstrid om hvorvidt bjovulfs-kvadet kunde med rette kaldes et epos, da hovedsagen var, at man her fandt et angel-sachsisk helte-digt, ligeså naturligt og eiendommeligt som de homeriske, og langt livligere og tilgængeligere for engelskmænd, tydskere og nordboer, hvis gamle forfædre det skildrer i deres skiønneste ved christendommen formildede kæmpe-skikkelse, uden at dog enten dogmatiken eller munkevæsenet derpå har havt mindste indflydelse. nordens myther ere glemte, og af det æventyrlige finde vi kun middelalderens deel, “trolden og dragen”, men livs-anskuelsen, der ene dreier sig om “ædel dåd og herligt eftermæle”, er reen nordisk, altså hedensk, når vi derved ikke forståe afgudisk men blot naturlig, og grund-tonen er derfor ganske den samme, som i de eddiske digte, hvis angel-sachsiske oprindelse herved hæves over al tvivl. at nu halvdelen af dette helte-digt spiller i danmark og det med øiensynlig forkiærlighed, og fremstiller den berømte “hengest” som en friser-høvding under kongen i danmark, er vist nok en bisag, men det forøger dog ikke blot vor deeltagelse, det vidner tillige om den ældgamle sammenhæng mellem danske og angel-sachser, og røber til hvad tid digtets mange historiske oldsagn høre, nemlig til det femte og siette eller den angel-sachsiske udvandrings århundreder.
vel har nu den thorkelinske udgave af digtet med rette det ord på sig at være næsten ligeså mageløs slet, som den såkaldte oversættelse på latin, han tilføiede, og hvori næsten halvdelen af personerne er reent tilintetgiorte; men de to afskrifter, han havde medbragt fra sin engelske reise (1786-91), vare så gode, at jeg efter dem såe mig i stand til at fordanske kvadet, og rette næsten alle udgavens betydelige feil. da nu både den berømte jakob grimm i tydskland udbredte digtets priis, og vor store sprogmester, professor rask, udgav sin angel-sachsiske grammatik (1817), den første bog, der fortiener dette navn, så måtte dette nyt naturligviis både spørges til england og gjøre opsigt hos de få, der endnu tænkde på angel-sachserne, men disse var så få og magtesløse, at selv conybears udsigt over den angel-sachsiske poesiillustrations of anglo-saxon poetry., skiøndt den første i sit slags (1826), ei engang kunde avle en engelsk udgave af “helte-digtet.”
illustrations of anglo-saxon poetry.
under disse omstændigheder var det kong frederik den siette sendte mig til england (1829-31) for at tage afskrift  af hvad jeg fandt mærkeligst, og bidrage hvad jeg kunde til det forsømte studiums oplivelse, og hvordan jeg dermed bar mig ad, har jeg sagt i fortalen til phenix-digtet, og vil ei her gientage, men kun anmærke, at det var helte-digtet, kædmons bibelhistoriske paraphras, exeter-bogen, lajamons store riim-krønike på halv-sachsisk, og, for kirke-historiens skyld, endeel angel-sachsiske prædikener, jeg tilbød mig at udgive. heraf har nemlig engellænderne selv siden den tid udgivet kædmon (1832), bjovulf (1835), og den store riim-krønike, som længe har været under trykken, ventelig i år; exeter-bogen skal, efter udtrykkelig anmeldelse, følge, og prædikenerne, som engellænderne er stærke i såvelsom angel-sachserne, udeblive da sikkert ikke, så jeg kan snart have den fornøielse at see det altsammen gjort med andres fingre, hvad jeg langt heller vilde betragte end trælle for. når engellænderne nu tillige skiænke os tålelige udgaver af lovene, sachse-krøniken o. s. v., som der alt længe arbeidedes på, da vil vi nogenlunde kunne overskue både hvad angel-sachserne og deres literatur har været; men dog vil man i tydskland og her trænge til godtkiøbs-udgaver, som ei er at vente fra england, og man trænger endnu, desværre, både hist og her til det historiske overblik, som først lærer os at skatte mindesmærkerne, og til den levende deeltagelse, hvoraf både nytten og fornøielsen udspringer. da nu imidlertid det første kun meget ufuldkommen og den sidste slet ikke lader sig meddele ved pennen, vil jeg blot tilføie et par ord om phenix-kvadet selv.
at dette kvad er taget af den hidtil utrykte exeter-bog, melder fortalen, men om forholdet mellem det og de lactants tilskrevne latinske vers, som er trykt nedenunder, findes intet, og herom vil jeg da melde, at det latinske digt i mine øine er ligeså fattigt, som det angel-sachsiske er rigt, så det er ingenlunde for sin dyds skyld, jeg i forbigående har meddeelt det, men netop for at det aldeles skulde falde igiennem ved siden ad det angel-sachsiske, som åbenbar er skrevet med det for øie, men af en ånd, som rom aldrig kiendte på andet end på de gothiske dommedags-slag, der knuste det. finder man derfor ikke heller noget synderligt i min fordanskning, da kan man frit give mig skylden, men finder man den høipoetisk, da skal jeg frabede mig beskyldningen for at have forskiønnet hvad jeg stræbde at efterligne; thi at alle de, der hidtil lagde an på at forskiønne gamle digte, fordærvede dem, er alle kyndige vitterligt, så hvis jeg hverken har fordærvet “bjovulf” eller “phenix”, er det dermed beviist, at jeg, såvidt jeg var det mægtig, giengav hvad jeg fandt, men giengav det kun så frit på mit modersmål, som poesi må giengives, når den ei skal forsvinde mellem vore hænder. gid derfor kun også dette smukke, livlige kvad af nordens ånd, ved siden ad det steendøde latinske mosaik, må bidrage til at vise, hvor langt bedre de angel-sachser, der levende forbandt os med oldtidens storhed, fortiene vor videnskabelige opmærksomhed og beundring, end romerne, der i dyre domme kun solgde nordens folk oldtidens bærme, og hvis tyranniske verdens-rige åbenbar måtte knuses, før den frihed og ånds-udvikling, hvorved vi nu kan fryde os, var mulig. ja, gid nordens gamle skrift-sprog, angel-sachsisk og islandsk, med de classiske værker på dem, der, både i poetisk og historisk og al menneskelig henseende, ståe så høit over rom som dovre over de pontinske moradser, dog snart hos vor studerende ungdom måtte fortrænge den classiske latin med al sin kirkelige, borgerlige og videnskabelige edder og forgift! soleklart er det jo dog også, at selv  romerne efterligne vi kun da som mænd, når vi fremfor alt skatte og benytte vort eget, og da tilegne os såmeget af de fremmedes, som huer os og som vi kan magte, så det må trælle for os og vi ei for det, og ei mindre soleklart må det da blive, at vi hidtil kun efterabede romerne, som ufornuftige børn, der gav alt deres eget, skiøndt det var stort, til priis, for at gribe efter det tomme skin af hvad der selv i sin kraft ei for nordens kæmpefolk var værdt at eie. hvorlænge ville vi dog endnu trælle for roms tyran og fåe skam til takke! er det ikke dog kiendsgierninger, at vi efter i ni menneske-aldere at have offret vor studerende ungdom på den kapitolinske jupiters alter, skrive og tale slettere latin, end da vi begyndte, og at vi derover have så aldeles glemt os selv og vore kæmpefædres storværker, at vi må opdage vort eget og alt nordisk som et åndeligt amerika, og kan noget være enten større tab eller mere tåbeligt! gialdt det virkelig om at skrive enten classisk latin eller græsk, så man deri frit kunde sige, hvad man selv tænkte og vilde, og alt andet er jo papegøie-væsen, er man da ikke ved al den skolegang blevet så klog, at man veed, hvordan det ene lader sig giøre! har ikke vor første store sprogmester, professor rask, lært os, at når en nordbo forståer bygningen af sit eget modersmål, han da med lethed kan giennemskue alle sprogene af den thrakiske stamme, de romanske såvelsom de slaviske, medens den, der ikke engang forståer sit eget modersmål og kan bruge det med de bedste, bliver med nødvendighed en stymper i alle andre, hvoraf han umuelig kan bemægtige sig meer end han kan oversætte! og hvad grammatiken angåer, hvormed man i latin-skolen så abderitisk begynder alt, veed man da ikke engang, at alle de sprog, der har blomstret i tale og skrift, de blomstrede før de fik grammatiker og aldrig siden, så det er ikke grammatikerne, der giør sprogmestere, men sprogmesterne, der skrive grammatiker, når de ikke have andet at bestille, og veed sædvanlig ikke hvad andet sproget duer til end som et dødt legeme at opløses i sine elementer og plage de arme drenge, der skal sige, hvad de ikke veed, hvordan det hængde sammen, da det var levende. længe leve nordens ånd og modersmålet! pereat romulus augustulus!
n. f. s. grundtvig.

“det er indlysende, at bestræbelsen for en frihed, der ifølge sin natur vil være fælleds for os alle, og som derhos angåer noget, enhver af os selv må bære ansvaret for; bestræbelsen for en sådan frihed burde aldrig, fra hvilken side den så end udgik, betragtes som en parti-sag, så det var kun ved et besynderligt misheld, at andragendet om sognebåndets løsning, eller rettere om præste-ågets afskaffelse,  ved folkerådets forrige møde kom til at ståe i så skjævt et lys; thi den ligeså uskyldige som naturlige frihed, til mel lem stats-kirkens egne præster selv at vælge sin sjelesørger, må dog åbenbar være alvorlige mennesker af alle partier vigtig og tit uundværlig, og folket uden for kjøbenhavn ligeså kjær og nødvendig som den er kjøbenhavns indbyggere, der i en vis grad har den, og vist ikke for nogen priis vilde miste den. oplysningen herom kunde nu vistnok gives med langt mere frugt af andre end af mig, der må regnes til det parti, man har mistænkt for hierarchiske planer, hvor forslaget dog gik ud på, med rod at oprykke denne papistiske plante, som ved reformationen kun blev tophugget; men, overladende virkningen til ham, som har lykken i sin magt og alle hjerter i sin hånd, skylder jeg den vigtige, uskyldige og i mine øine soleklare sag det offentlige og udtrykkelige vidnesbyrd, at den ligger mig inderlig på hjerte, og at det langdrag, hvori den er gået, langt fra at svække, daglig forstærker min hjertelige deeltagelse i den. for min person har jeg, som præst i stats-kirken, vist vel al den frihed, jeg behøver; men just derfor føler jeg mig forpligtet til, ei blot at ønske, men, såvidt det ståer til mig, at skaffe alle mine medborgere den samme, hvortil de åbenbar, hvad enten de indsee det eller ikke, have samme ret og samme trang, og vort første folkeråds elskelige danskhed har glædet mig altfor meget til, at jeg ei skulde sørge, hvis det adskilte sig, uden, ved en bøn til majestæten om den vigtigste og uskyldigste folke-frihed, at have sat sig et uforgængeligt mindesmærke, ei blot i danmarks historie, men også i danmarks hjerte!
da sagen ved forrige møde blev drøftet med flid,  og især af hr. etatsråd treschow stillet i sit klare borgerlige lys, vil jeg ikke besvære rådet med en ny udvikling,  der må synes overflødig, men indskrænke mig til, at pege på de misforståelser, som syntes forrige gang at have havt meest uheldig indflydelse på sagens udfald.
mellem disse misforståelser var nu vistnok også den, at sognebåndets løsning vilde ophæve, eller dog mærkelig svække, den kjærlige forbindelse, der endnu mangensteds skal findes mellem præst og menighed, og måtte ønskes både bevaret og udbredt, men herved vil jeg 
 dog ikke dvæle, da det er soleklart, at hvor kjærligheds-båndet, der efter sin natur er frit, virkelig findes, der vinder det netop ved friheden sin rette glands, medens forbindelsen kun hæves ved friheden, hvor den var en lænke, der måtte falde den retsindige præst ligeså besværlig som hans sognefolk.
derimod må jeg udbede mig rådets opmærksomhed for et par ord om de såkaldte “gudelige forsamlinger” der på en besynderlig måde kom til at ståe sognebåndets løsning iveien, ikke fordi disse ting havde det mindste med hinanden at gjøre, men fordi de samme præster, der androge på friheden, tildeels havde viist sig gunstigt stemte for de “gudelige forsamlinger”, så man fristedes til at forudsætte en hemmelig forbindelse, som dog ingenlunde var til, og denne misforståelse synes bedst at kunne oplyses ved opmærksomhed på, at sognebåndets løsning oprindelig er et forslag af mig, som dog er og bestandig har været en åndelig modstander af de såkaldte gudelige forsamlinger. jeg kan i det mindste ikke mistænkes for, vitterlig at ville befordre, hvad jeg bestrider og kun tager i forsvar mod verdslig forfølgelse, fordi den både er uretfærdig og efter al erfaring kun gjør ondt værre, så, hvis sognebåndets løsning alligevel skulde fremme almuens gudelige forsamlinger, måtte det være meget imod min villie; men jeg tør også troe at have de gyldigste grunde til at påståe netop det modsatte.
almuens gudelige forsamlinger reise sig åbenbar af et vist religiøst krav, som den ikke finder tilfredsstillet af statskirkens præster og den offentlige gudstjeneste, og, hvor de blive herskende, er derfor enten ærbødighed for begge dele allerede forsvundet, eller stærk ifærd dermed, og vil man nu friste almuen til at bortkaste denne ærbødighed, hvor den endnu findes, og nøde den til at anrette gudelige forsamlinger, hvor de hidtil ikke fandt sted, da veed jeg dertil ikke noget kraftigere middel, end, i en tid som vores, da den religiøse trang vågner overalt, at stramme sognebåndet istedetfor at løse det, thi når man er lænkebundet til sin sognepræst og ikke kan vælge sig en anden af stats-kirkens præster til sjælesørger, da fristes man unægtelig til selv at sørge for sin opbyggelse, og skal man nødes til at tage sacra menterne hos en præst, man i salighedens sag ingen tro og tillid har til, da fristes man til at ringeagte sacramenterne og hele statskirkens offentlige gudstjeneste. — ønsker man derfor de gudelige forsamlingers flor og stats-kirkens undergang, da stramme man sognebåndet, men ønsker man det modsatte, da løse man det jo før, jo hellere! thi kan noget igjen gjøre statskirkens præster til folkets åndelige fædre, må det være friheden til at vælge imellem dem, og kan noget igjen gjøre den offentlige gudstjeneste til en vederkvægelse for folket, må det være friheden til at tage sacramenterne hos den præst man finder opbyggeligst. vilde man endnu anføre, at friheden ei burde gives, før det høirøstet gav sig tilkjende, at folket i almindelighed følte trang dertil, da kunde jeg vist nok nøies med at henvise til erfaring, som lærer, at vil man see en retmæssig frihed vel benyttet, skal man give den før man nødes dertil; men jeg må dog også bemærke, at da almuen kun føler trang til sognebåndets løsning, når den sætter priis på stats-kirkens præster i det hele, og på den offentlige gudstjeneste med sacramenterne, så er det intet under, den er ufølt, hvor man enten er aldeles ligegyldig eller finder sig fyldestgjort ved egne gudelige forsamlinger, så, hvis man ei vil løse sognebåndet, før trangen dertil bliver almindelig følt, da skeer det aldrig; men inden man veed det, er da stats-kirken opløst i grændsesløs forvirring.
gud give derfor, at folke-rådet må ændse de præste-stemmer, som med selvfornægtelse hæve sig for friheden til folkets tarv og kirkens bedste, så majestæten i det mindste bønfaldes om, at give alle frit valg mellem stats-kirkens præster ved sacramenterne og confirmationen, og gud give da, at majestæten, uden at ændse geistlige indvendinger, som umuligt kunne udeblive, vil låne øre til bønnen! da veed jeg, det bedste ønske opfyldes til samvittighedernes rolighed, til statskirkens bestandighed og dens duelige tjeneres gavnlige virksomhed.”
kjøbenhavn den 11 juli 1840.
med dyb høiagtelse
ærbødigst
nik. frd. sev. grundtvig.
præst ved helligånds hospital og r. af dbrg.

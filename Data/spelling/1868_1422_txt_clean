venner og medarbejdere, som de alle er, der tager levende del i, hvad her foregåer, lad os lykønske værket med den stilhed, hvori det som en offenlig hemmelighed år for år skrider frem på det jævne som på det danske i alle måder; thi det var jo, hvad vi ønskede og spåede fruerburet på marielyst, da vi først sang, hvad vi nu alt den tredie sommer gjentager: “loke lister omkring, han hører vel sangen, men seer ingen ting”. nej han seer ingen ting; thi her er slet intet nyt at see. karlene, som gik foran med majløv i hattene, de er forsvundne, og pigerne, som nynne på guldsmykke-sangen, mens de passe deres dont, bruge deres nål og lytte til løjerlige sagn fra gamle dage, de røber ingenlunde, men skjuler, hvad der er igjære her i dejligst vang og vænge, lukt med bølgen blå, og som først kommer for en dag, når de unge karle bære blus, fulgte af pigeskaren til høstgildet, hvor der skal dandses til den lyse morgen, og vi kan frit tale højt derom, thi vel hører loke det altsammen, men han troer ikke et ord deraf; han er selv en lurendrejer, som altid slåer på vognen, når han mener hestene, og det samme troer han om os og bryder forgjæves sit hoved med, hvad vi dog egenlig kan mene med de majløv og den guldsmykke-sang, vi vil forvilde ham med.
de skal derfor slet ikke være bange, men kun gjøre dem så glade og lystige med hverandre de lange sommerdage, som de unge piger hos os har længe havt ord for ypperlig at forståe; thi det er den hele hemmelighed, som offenlig forberedes, at alle de sure muler, som man så længe har samlet på og slået fast, de skal afløses af uskyldig glæde, og det er, hvad loke aldrig vil tro, om han end seer det for sine øjne, thi det er ham nok, at han véd, den gamle hospitals præst har også her en finger i spillet, så følger det, mener han, af sig selv, at det er kun sorg og bedrøvelse, det hele gåer ud på, og i den tro lader vi ham gjerne blive.

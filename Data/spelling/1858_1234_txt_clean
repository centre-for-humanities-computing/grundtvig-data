(n. f. s. grundtvig.)
vi veed det alle, at vi under navn af “skriftemål” har den skik i vor folke-kirke, at alle de, der vil gåe til alters, i forveien ikke blot ved en lille tiltale hvad man kalder “forberedes” til en værdig altergang, men tilsiges også høitidelig deres synders forladelse, i faderens og sønnens og den helligånds navn, og da dette skriftemål skal forrettes med alle iflæng, som fremstiller sig dertil, enten de er troende christne eller ikke, ja enten de lever gudfrygtig eller åbenbar ugudelig, så følger det af sig selv, at vort skriftemål med ubetinget syndsforladelse er uforsvarligt, og må findes meget stødende ikke blot for alle sande christne, men for alle dem, der med mindste alvor og ærbødighed betragter den christne tro og gudsdyrkelse, så det er intet under, at næsten alle vore præster for kort siden, da enhver gjorde hvad han vilde, stræbde at undgåe det stødende enten ved slet ingen syndsforladelse at tilsige, eller ved at indskrænke og betinge den med et “såfremt” eller “såsandt” der hos vedkommende fandtes omvendelse og tro, eller dyd og retskaffenhed, alt efter præsternes egne tanker om “synd og retfærdighed”, der da var så forskjellige som nat og dag. dette husråd, seer man imidlertid let, gjorde sagen hverken reen eller klar, men gjorde den kun mindre stødende for den vantro verden og langt mere stødende for troende christne,  der følde deres trang til uindskrænket synds-forladelse, og tænkde, at den efter herrens bud skulde tilsiges gjæsterne ved hans bord, og derfor hører vi nu endeel præster høirøstet råbe på, at enten må det anstødelige skriftemål reent afskaffes, eller det må på en måde frigives, så både hvem der vil, de kan gåe til alters uden skriftemål, og præsten kan indskrænke tilsigelsen af syndsforladelse til dem, der vil gåe til syndsbekjendelse og begjære afløsning. herved beråber man sig deels på sin egen ømme samvittighed, og deels på verdens forargelse og den skade, det kan gjøre og har gjort for dyd og sædelighed, at mange tænker, de kan leve som de vil, når de kun engang imellem gåer til skrifte og fåer deres synder forladt af præsten, og herimod er fra den statskirkelige eller folkekirkelige side ikke stort at indvende, thi stats-kirken, det er jo en blot menneskelig og borgerlig indretning til folkets oplysning og opbyggelse, som aldrig kan lykkes eller trives uden ved frihed på begge sider, så hverken sognefolkene tvinges til at have mere med sognepræsterne at gjøre i deres saligheds-sag end de selv vil, ei heller præsterne tvinges til enten at sige eller gjøre noget i gudelig retning, som strider mod deres samvittighed eller overbeviisning.
når vi derimod betragter sagen fra sin reen åndelige og christelige side, da forslåer det ingenlunde, hvad præsterne med den ømme skriftemåls-samvittighed beråber sig på, at skriftemålet ikke hos os lutheraner således som hos papisterne ansees for et sakrament, og at, efter  kirkehistorien at dømme, kan vi heller ikke påståe, at skriftemålet fra arilds-tid har været uopløselig knyttet til altergangen, så de to kan uden kjætteri eller anden fare godt skilles ad. det forslåer ingenlunde, thi deels er jo luther ligeså lidt som paven nogen gyldig hjemmel for hvad der skal agtes for sakrament, deels bliver jo tilsigelsen af syndsforladelse ved skriftemålet, som vi har fået fra papisterne, slet ikke forsvarligere eller christeligere, fordi vore præster indskrænker den til dem, der gåer til synds-bekjendelse, og endelig så ligner det jo slet ikke christi og hans menigheds tjenere, at de nok vil meddele dåben og nadveren til alle iflæng, og derved i christi og hans menigheds navn forsikkre vedkommende om synds-forladelse, men gjør sig kun skrupler over at spilde deres egne ord på de uværdige.
spørger vi nu først, om paven eller luther tænkde christeligst om skriftemålet, altså enten skriftemålet med afløsningen er et christeligt sakrament eller ikke, da må jeg her gjentage, at man aldrig på christelig grund kan trættes om hvad der skal kaldes et sakrament, fordi hverken dette latinske ord eller noget tilsvarende findes enten ved herrens indstiftelser eller i den hellige skrift, men at spørgsmålet må være, om skriftemålet er en guddommelig indstiftelse med en egen nådegave, hvad paven påståer, men hvad luther med rette benægter, da skriftemålet hverken har et eget herrens ord at bevare og udtrykke, og heller ikke af den helligånd er stillet i klar sammenhæng med dåben og nadveren, men er kun en kirke skik med dunkel oprindelse og tvivlsom christelighed; men derimod havde luther og hans efterfølgere uret i at beholde afløsningen og forkaste den egenlige synds-bekjendelse og underkastelse af kirketugten, som var det egenlige skriftemål. at nemlig lutheranerne satte en såkaldt “skriftebøn” med en blot almindelig syndigheds-bekjendelse uden kirketugt istedenfor den papistiske opregnelse af og bodsøvelse for de enkeltes vitterlige synder, det gjorde afløsningen eller afladen endnu mere både farlig og uforsvarlig, medens lutheranerne ligesåvel som papisterne syntes at flytte hele synds-forladelsen fra dåben, hvor herren selv giver den, til nadveren og skriftestolen, og at flytte afløsningen fra christus til præsterne. papisterne undskyldte sig i denne henseende med, at synds-forladelsen i dåben kun skulde gjælde arve-synden, medens afløsningen i skriftestolen kun skulde gjælde hver enkelts gjørlige synder, men lutheranerne, som med rette forkastede denne selvgjorte, grundløse og trøstesløse deling, synes ikke engang at have følt, de selv trængde til nogen undskyldning, sagtens fordi deres skriftkloge pleiede at henføre synds-forladelsen ligeså meget til troen, som til dåben, tit endog alene til troen, og det ikke engang til den almindelige, fuldstændige christne tro, som vi ved dåben bekjender den, men til en meget tvetydig tro på christi død for vore synder, der tit kun var en selvgjort, kjættersk overtro.
med alt sådant kan vi imidlertid intet have at gjøre, og kan ikke engang med vore lutherske fædre  ved herrens bord udhæve synds-forladelsen, som om det igrunden var der og ikke i dåben den skjænkedes os, så vi måe holde fast på, både at synds-forladelsen skjænkes i dåben, og at den skjænkes fuldstændig, men ingenlunde ubetinget, da den, tilligemed hele dåbs-nåden, klarlig betinges af den tro på faderen og sønnen og den helligånd, som vi alle ved dåben bekjender os til og høster retfærdiggjørelsen af. ligesom det nemlig kun er åndløse folk, der kan indbilde sig, at arve-synden, som er den nedarvede syndighed, virkelig kan forlades uden at alle denne syndigheds nødvendige følger og virkninger forlades med det samme, således er det også kun åndløse folk, der kan indbilde sig, at vorherres tilsigelse af syndsforladelsen, ligesom præsternes, kan trænge til at gjentages ved hver altergang, for at beholde kraft og gyldighed, eller at et syndigt menneske enten kan modtage den helligånd, eller kan gjenfødes og fornyes i guds billede, uden forudsætning af en fuld syndernes forladelse.
det synes derfor ved første christelige øiekast, som om det almindelige skriftemål med afløsning måtte være en blot papistisk uskik, der havde indsneget sig ved nadveren, ligesom den almindelige djævle-besværgelse (exorcismen) ved dåben, hvad jo let kunde skee og sagtens måtte skee, når man, ved at lokke og true folk til dåben, fyldte det såkaldte herrens huus med vantro og ugudelighed, thi da er det et følgeligt skridt, i selv-modsigelse at betragte og behandle dem alle på een gang som lutter christne  og lutter  uchristne, lutter guds og lutter djævelens børn. under sådanne omstændigheder måe nemlig dåbens og nadverens virkninger dag for dag blive sjeldnere og ukjendeligere, og troen på dem aftage, og trangen opståe til at fåe flere nådemidler, som, da man fattes det ny klædebon, kan tænkes at lappe på det gamle, og da man nu, fra den første gang en affalden vendte angerfuld tilbage og forlangde påny at optages i menigheden, måtte fåe skriftemål med synds-bekjendelse og afløsning, før den bodfærdige stædtes til herrens bord, så låe det nær i statskirken, som i kirkestaten, at anvende det på hele flokken, hvis liv og levnet sædvanlig viste, at enten havde de aldrig fået dåbs-nåden eller var faldne fra den, var enten aldrig gjenfødte eller tidlig afdøde.
således synes ved første christelige øiekast skriftemåls-sagen at hænge sammen, ingenlunde med nadveren efter herrens indstiftelse, men kun med den statskirkelige forvirrede sammenblanding af den christne tro med alskens overtro og vantro, og sammenblanding af christus og den helligånd med den selvgjorte statholder og hans nåde og velsignelse, og at vi derfor måtte ønske det hele afskaffet snarest muligt som en farlig misbrug og papistisk surdei. i denne tankegang har jeg dog aldrig kunnet finde hvile, men har heller valgt at lade skriftemålet ståe ved sit værd, som en menneskelig indretning af tvivlsom oprindelse og i et tvetydigt forhold både til dåben og nadveren. især da det stod klart for mig, at hvem min sam vittighed tillod mig at tage til alters, kunde den umulig forbyde mig at tilsige syndsforladelse, eftersom jeg jo ingen kan tage til alters uden at forsikkre dem i herrens navn, at hans blod er udgydt for dem til synds-forladelse, og istedenfor at ønske “skriftebønnen” tilbage, kom jeg til den overbeviisning, at den var det utåleligste ved hele skriftemålet, da den virkelig stilede på at flytte syndsforladelsen fra christus til præsten og fra dåben til skriftestolen. idet jeg bestandig i mine skriftetaler henførde syndsforladelsen til herren og dåben, der tilligemed en virkelig gjenfødelse forudsættes hos alle herrens gjæster, da fandt jeg ingen betænkelighed ved i forberedelsen til nadveren at forsikkre de troende om den syndsforladelses fuldstændighed, som herren selv i nadveren forsikkrer dem, han har kjøbt til dem med sit blod, og faren for at synde på nåde, fandt jeg, blev ved afløsningen hverken større eller mindre end den altid er, hvor christi evangelium trolig forkyndes som en guds kraft til salighed, der ved syndsforladelsen ikke kalder de retfærdige, men syndere til omvendelse.
hertil kom, at herrens fodtvætning ved nadverens indstiftelse tidlig vakde den formodning hos mig, at skjøndt jeg ikke kunde oprede sammenhængen, måtte der dog være en særegen sammenhæng mellem syndsforladelse og nadver, da pavens efterabelse af fodtvætten ved at vadske stodderbeen skjærtorsdag kun var latterlig, og der dog åbenbar efter evangeliet var noget deri, som herren vilde at hans disciple skulde efterligne,  og herrens ord til peder: hvem der er badet, behøver kun at toe fødderne, syndes mig tydelig nok at henvise til synds-forladelsen i dåben som den egenlige renselse, der dog, langtfra at udelukke, desuagtet krævede en fuldendelse ved nadveren. her låe den papistiske skilsmisse mellem den fælles arvesynd og den enkeltes gjørlige synder mig nær, da “fødderne”, som skal tvættes, nødvendig på billed-sproget må betyde “vandringen”, som skal reengjøres, men ånden og lyset tillod mig dog aldrig en sådan deling af synds-forladelsen, men først i den seneste tid gik det op for mig, at her vel ikke kan være tale om en deling, men nok om en dobbelthed, der, langtfra at være christne noget nyt eller fremmed, er lagt os alle på hjerte i herrens bøn, når vi beder vor himmelske fader forlade os vor skyld, som vi forlader vore skyldnere.
der er altså virkelig en dobbelt synds-forladelse, den guddommelige nemlig, som skjænkes i dåben, og den menneskelige, som hører til nadveren, og skjøndt den guddommelige syndsforladelse i dåben kun er betinget af troen og bekjendelsen under eet, og er aldeles fuldstændig, så gives den dog kun under den forudsætning, at den indbyrdes menneskelige synds-forladelse kommer til hos menigheden, følgelig igrunden med det forbehold, at den falder bort, når vedkommende unddrager sig, som herren både har viist os i lignelsen om de titusinde pund, og har udtrykkelig vidnet for sine disciple, at dersom de  ikke indbyrdes tilgive hverandre deres skyld, da vil den himmelske fader ikke heller tilgive dem deres.
nu tør jeg ikke kalde det urimeligt, men må tvertimod finde det høist rimeligt, at der alt i den apostoliske menighed fandt en udtrykkelig indbyrdes synds-forladelse sted ved nadveren, og at den ældste, som forrettede nadveren, meddeelde den, vel ikke ved hånds-pålæggelse, men dog ved håndtag, med “samfundets høirehånd” på hele menighedens vegne, og da vilde det være denne apostoliske skik, der i tidens løb blev sammenblandet med de faldnes skriftemål og afløsning, og den christelige opgave blev da ikke at fåe skriftemålet afskaffet eller skilt fra nadveren, men at fåe det ført tilbage til en skikkelse, der svarede til dets christelige betydning, som åndelig “fodtvæt” og hjerteligt “broderkys” til udtryk af den kjærlighed, som skjuler synders mangfoldighed.
skjøndt det imidlertid således er blevet min overbeviisning, at ånden i christi menighed ikke vil have skriftemålet ved nadveren afskaffet, men renset og klaret, så ønsker jeg naturligviis ligefuldt, at det i folke-kirken blev aldeles frigivet, som en sag mellem præsten og hans alter-gjæster, hvori hverken den verdslige øvrighed eller nogen anden har mindste åndelig eller christelig ret til at blande sig, men da det, som sagt, christelig betragtet, er både latterligt og oprørende, når tjeneren vil være bedre end herren, og være ømmere om sin egen end om sin herres ære, så nytter det jo slet ikke, at skriftemålet frigives, når ikke altergangen frigives med det samme, og her ståer vi da igjen  ved sogne-båndet, der ligesåvel må løses for præsternes, som det er løst for kirkegængernes vedkommende, når christelig oplyste mænd skal kunne holde ud at være sognepræster i folke-kirken, og når den christelige gudsdyrkelse i ånd og sandhed skal kunne lykkes og trives i folke-kirken.
når vi nu har christelig tro på den hellige nadver, på christi legems og blods fællesskab, som de vantroe og ugudelige ikke blot er fremmede for, men ståer fjendlig og fnysende imod; når vi har den tro, som jo må forudsættes hos alle christelige præster, og vi så betragter den i folke-kirken sædvanlige altergang iflæng, da er det intet under, at flere og flere læge eller menigmænd finder det så selvmodsigende eller oprørende, at de, når man ikke vil holde særskilt altergang for dem, gåer ud af folkekirken og holder altergang på egen hånd; men vel er det et under, at ikke alle præster, som vil gjælde for troende, derved føler sig drevne til den erklæring, at nu må det bære eller briste, nu må folke-kirkens øvrighed og værger indrømme dens præster al den frihed i de såkaldte sacramenters forvaltning, som sætter dem istand til, derved at følge deres overbeviisning om herrens indstiftelse, eller også måe vi christelige præster åbenlyst træde ud af folkekirken og bede alle sande christne følge med os.
det nytter slet ikke, om man derimod vil indvende, at de fleste lægmænd, som hos os enten er trådt ud eller ståer ifærd med at træde ud af folkekirken, fordi den såkaldte “officielle christendom” og især altergangen iflæng forarger dem, de er enten hele eller  halve baptister, som ingen sacramenter bryder sig om, uden dem, de selv gjør, eller de er pietister, som stoler på deres egen retfærdighed og er bange for at omgåes syndere; thi om dette end var langt meer en vitterlig kjendsgjerning og langt mindre en ukjærlig formodning, end det er, så blev det dog lige sandt, at alle virkelige medlemmer af herrens menighed krymper dem ved den nærværende tingenes orden, der, både christelig og menneskelig talt, er en rædsom uorden, og at hvad der holder dem i folkekirken er kun den følelse, at sålænge vi christelige præster kan holde det ud, måe de også kunne, og de lægger os derved ansvaret som en stor steen på hjertet, så at dersom jeg ikke ved vartou havde været så ganske eiendommelig stillet, at den uundværligste frihed ligesom fulgte af sig selv, da måtte jeg for længe siden brudt over tvært.
jo mere vi nemlig betænker, hvad herrens indstiftelser, og navnlig herrens bord, skulde være både for hans menighed og for verden, des klarere må det ståe for os, at hverken er de, ikke heller kan de under nærværende omstændigheder blive hvad de skulde være, og at navnlig herrens nadver, uddeelt iflæng uden al bordskik, så vi byder dem til herrens bord, som vi aldrig vilde tåle ved vort eget bord, behandles så uværdig, at vi derpå må anvende apostelens ord: dette er slet ikke at holde herrens nadver, deraf sygeligheden hos eder og deraf søvnen! at herpå nu umulig kan rådes christelig bod ved en kirketugt, som udgik fra en majoritet enten i et clausensk kirke råddelvis fremhævet i a eller på et brammersk landemode, det må jo for alle christelig oplyste præster være indlysende, blandt andet, fordi det måtte blive fleerheden af folkekirkens medlemmer, der af christelige grunde måtte udelukkes fra nadveren, og man vil dog vel ikke vente eller forlange, at fleerheden skal indføre en kirketugt, hvorved den udelukker sig selv. kun når folke-kirken vil gåe til den sandheds bekjendelse, at den er ikke christi, men kongens og det danske folks kirke, som kun ved at tåle åndelig frihed kan beholde christi frimenighed hos sig, og når folkekirken desårsag tillader sine præster at forrette og forvalte sacramenterne, hver efter sin bedste overbeviisning om herrens mening med dem og den apostoliske beskrivelse af dem; kun da kan de christelige præster i deres frimenigheder indføre såmegen bordskik, som de og deres kirkegængere er enige om at kræve og at tåle, og først da kan det vise sig, at herrens bad og herrens bord, når de virkelig svarer til hans indstiftelse, endnu kan skjænke den troende det samme liv og den samme livsfylde, som var og er i ham, og som han har lovet at dele med sin menighed. da nu alle troende veed, at denne åbenbarelse af herrens gjerninger må skee, såsandt som han er christus, faderens eenbårne, må skee ikke blot til æres-redning for ham, men også til guds-menneskets opelskning til fuldvoxenhed i hans menighed, så er det klart, at når den dertil nødvendigedelvis fremhævet i a frihed ikke kan findes i folkekirken, da må alle herrens troe tjenere og medarbeidere søge den udenfor, og ei holde sig tilbage, enten for de  opoffrelsers skyld, som de med guds hjelp kan overkomme, eller for de mange farers og hindringers skyld, som man unægtelig ved udtrædelsen gåer imøde, men som vi veed, gud kan, og når udtrædelsen skeer for hans nådes og sandheds skyld, vil give både kraft og viisdom til at undgåe eller overvinde.
snart i tyve år har jeg nu stræbt at forhindre eller forhale den christelige udtrædelse af folkekirken, og jeg turde det, selv da søren kierkegård sigtede mig desårsag som den værste af dem alle i røverkulen, jeg turde det, fordi jeg havde havt leilighed til at vise, at jeg “talde fordi jeg troede” og skyede intet offer for menighedens og min christelige frihed, men skal jeg leve med i guds kraft nogle år endnu, da lader det til, at jeg skal opleve den dag, da jeg må opgive håbet om i folkekirken at finde den frihed, som christi sandhed og hans menigheds levende væxt i nåden og sandheden kræver, må opgive håbet, især fordi endeel af dem, der skulde været med at kræve friheden, forblindede modsætter sig den almindelige præste-frihed i folkekirken, uden hvilken de christelige præsters evangeliske frihed i folkekirken er umulig, medens det falske skin af christelighed, som vedkommende tænker, folkekirken må beholde, for at christelige præster kan tjene i den, altid har været og altid vil være en vederstyggelighed for herren og en pest for livet i ham. og skal det skee, må jeg opgive håbet om den frihed, som alt ved sognebåndets løsning er halv opnået og som vor troes fjender, såsnart de seer, vi er de stærkeste, selv måe foretrække,  da nødes jeg til at vise, at jeg, for christi og hans menigheds skyld, heller ikke skyer udtrædelsens farer, som neppe nogen i vore dage har klarere seet og åbnere skildret end jeg; thi følger der ikke opreisning og et nyt levnetsløb på menighedens opvækkelse ved herrens røst, da falder den opvakte menighed snart i søvn påny, og det sidste bliver værre end det første, og uden frihed til at være som gud skaber os og til at voxe, som gud giver velsignelse, kan menigheden umulig i folkekirken voxe en guddommelig væxt.
endnu har jeg imidlertid ikke opgivet håbet om præste-friheden i folkekirken, som både er forberedt ved sognebåndets løsning, og må jo for den verdslige øvrighed i danmark findes borgerlig uskyldig og uskadelig, da den jo ikke er noget nyt, men har fundet sted hos os i et halvt århundrede, og det i en selvtagen, ulovlig skikkelse, uden at øvrigheden i mindste måde fandt den betænkelig, førend jeg gjorde anskrig, fordi præste-friheden uden sognebånds-løsning var utålelig ikke blot for troende christne, men for alle troende, der umulig kunde skifte tro, hvergang de skiftede sognepræst, og kunde dog ikke heller på een gang både skatte troen og være ligegyldige ved troen.
nu derimod, da sognebåndet er løst, og præste-friheden derved blevet tålelig for christne selv med den ømmeste samvittighed, nu burde den verdslige øvrighed dog åbenbar ikke lade sig forblinde af hierarkerne eller lade sig kyse af deres latterlige jeremiader, men lukke øinene op for den soleklare oplysning, at når man har givet virkelig religions- frihed og dog vil beholde en folkekirke, da må man enten gjøre stillingen deri ligeså åndelig fri, som den er udenfor, eller også må man være belavet på kun at beholde hierarker og aldeles ligegyldige eller slaviske sjæle i folkekirken, medens alle oplyste, kraftige og frisindede ordførere træde ud og adsplitte folket, ligesåvel i borgerlig, som i kirkelig henseende, mens den hierarkiske og slaviske folkekirke daglig mere forstenet og daglig mere forbistret over de ærgerlige, men åndelig overlegne secter og kjætterier, plager øvrigheden for et korstog imod dem. jeg, som blev den sidste martyr for den danske stats-kirke, men som desuagtet er blevet forkæmper for den fri folkekirke, burde jo dog i den danske regjerings øine være en pålideligere kirkelig rådgiver end alle de bisper, som i farens stund ikke har vovet eller lidt det mindste, men vil kun nu høste ære og fordeel af seieren, og finder, at han, der blev grå som hyperorthodox lutheraner, nu ikke nær er luthersk nok, fordi han vil have hierarkiet eller præste-herskabet med christeligt skin, men med borgerlig virkning, ikke blot tophugget, som det blev ved luther, men med rod oprykket.

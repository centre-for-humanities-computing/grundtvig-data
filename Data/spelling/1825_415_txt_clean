hvor ubekvemt et sted end adresse-avisen er til at berøre sådanne ting, som de, kirkens gienmæle handler om, må jeg dog vel med et par ord sige min mening om hr. professor clausens kundgiørelse i denne anledning.
først vil jeg ønske professoren, at han, efter så lang en skribent-bane, som min alt er, må have ligeså god en samvittighed for aldrig at have fordreiet sin modstanders ord, og dernæst vil jeg ønske, selv på mit rygtes bekostning, at der må ligge en meget bedre mening i professorens ord, end jeg har kunnet finde!
i øvrigt være sagen gud befalet, og det endelige udfald, der sikkert ikke behøver at kundgiøres i adresse-avisen, må afgiøre, om sagen er guds eller min egen; men, skiøndt jeg troer at vide, danske lov må frikiende mig, pukker jeg dog slet ikke derpå; da det i en sag, hvor man skal slåe streg over sin personlighed, med alt hvad verden kalder ære og lykke, kun vil sige lidt, hvad det juridiske udfald for øieblikket bliver.
at udskiældes for hadefuld, hovmodig etc. er jeg vant til, og gud bevare mig kun fra at være det, da veed jeg, ord giør mig ikke dertil.
n. f. s. grundtvig.

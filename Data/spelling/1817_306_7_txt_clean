så kvad den skjald i kongesal,
                   alt for de kæmper hårde,
                   og hjertet var med ham på val,
                   og hånd sad fast om kårde,
                   og trindt i sal det høit gienlød:
                   så spænde kæmper belte,
                   og kvinders kind blev luerød,
                   hvis mænd var af de helte,
                   og pigen fiin, så bange, blye,
                   som bæved for det våbengny,
                   hvor blodet så var rundet,
                   dog tænkde: hvilken ungersvend,
                   der slig en priis af sangens ven,
                   på valen havde vundet!
                   der var slet ingen i den sal,
                   som lasted skjaldens tunge,
                   om end han meget såe på val,
                   som ei han hørde sjunge;
                   men fik han blik og mund til kvad,
                   da sang han, hvis han kunde,
                   end bedre om det birtingsbad,
                   og fjendens gang til grunde.
her sidder jeg i eensom vrå,
                   er neppe skjald at nævne,
                    at see hvad panden støder på,
                   er al min skue-evne.
som stodder jeg til verden kom,
                   jeg ei et stråsbred åtte
                   i borgen, harper tone om,
                   i skjaldes gylden-slotte.
en pose kun og bettelstav,
                   i vuggen mig blev givet,
                   med dem jeg stodder til min grav,
                   mig tigger giennem livet.
jeg gåer omkring fra dør til dør,
                   og banker på med staven,
                   og helst hvor jeg har været før,
                   der undes bedst mig gaven.
jeg gåer til hytte og til slot,
                   til kroe og krambod ikke,
                   skal der mig times noget godt,
                   de måe i gruset ligge.
jeg gåer ei blot til bur og sal,
                   hvor levende er inde,
                   jeg gåer til høihøi- og kæmpe-val,
                   og seer hvad jeg kan finde.
så sætter jeg mig tankefuld,
                   på fædres minde-stene,
                   at skille sølv og guld fra muld,
                   og frændeting forene.
så pønser, grunder jeg derpå,
                   et seierværk at bygge,
                   som timer vise kan og slåe,
                   og spille hver sit stykke.
jeg smelter, støber som jeg kan,
                   i former som jeg finder,
                   jeg bygger som jeg har forstand,
                   som time-glasset rinder.
jeg støber klokker mange, små,
                   og lader stav dem røre,
                   og prøver om de ret kan slåe,
                   så timen jeg kan høre.
de klokker skulde timer slåe,
                   ei tal, som bud kun bringe,
                   til kald i vang de skulde gåe,
                   som kirke-klokker ringe.
derfor hver klokke støbes måe,
                   alt på sin egen måde,
                    ja timen selv, som den skal slåe,
                   måe og for klokken råde.
hver times ånd, hvor så han boer,
                   man måe med flid oplede,
                   opfange lyden af hans ord,
                   om klokke-malm ham bede.
til slig en møisom stoddergang,
                   jeg posen fik og staven,
                   men veien er mig alt for lang,
                   thi den gåer over graven.
thi gåer jeg kun såvidt jeg kan,
                   og langt er det vel ikke,
                   men kort er langt for stakket mand,
                   hver i sit mål sig skikke!
hvad ei gåer op i nor og dan,dan.
                   det veed jeg ei at skatte,
                   ja det gåer over min forstand,
                   hvad nor og dan kan fatte.
vel har jeg lyttet mangen gang,
                   til fædre-ånders tale,
                   annammet malm til efterklang,
                   i deres høie sale;
men ingenlunde er det let,
                   at høre ret og svare,
                   så ånder efter klokke-slæt,
                   i kvæld sig åbenbare.
jeg hører som en fremmed giæst,
                   og støber midt i støvet,
                   og når det lykkes allerbedst,
                   gåer meget dog i løbet.
dog, ånd på jord er altid giæst,
                   og skjalden såe i støvet,
                   og når han skued allerbedst,
                   så var dog synet sløvet.
når ånder hørde skjaldens sang,
                   som svæved i det høie,
                   de savned vist den rene klang,
                   det klare, sikkre øie.
når skjalden sang hvad ånden såe,
                   til frænders gavn og glæde,
                   da tænkde hver en muldvarp så:
                   de lyve kiønt som kvæde.kvæde,
hvis ånder høit i stjernevang,
                   fik klokken min at høre,
                    da skurrede dens efterklang
                   og i det fine øre.
jeg mener vel mit klokkespil
                   kan frænde-hjerter røre,
                   men hver en muldvarp sige vil,
                   de ikkun bjelder høre.
vort kiød er høe og vorder muld,
                   det ord kan aldrig svige,
                   og kiødets værk, som kiødets kuld,
                   det vorder muld tillige.
derfor da og i tidens grav,
                   er fædre-muld for hånden,
                   hvori man røre kan med stav,
                   og sige: det er ånden.
i muldet ligger mangt et sværd,
                   med spyd og spore-kringle,
                   og når dem staven kommer nær,
                   det rasle kan og ringle.
når muldvarp hører slig en lyd,
                   den råber: det er ånden,
                   og det er fædre-åndens dyd,
                   at den er nær ved hånden.
det har vi hørt såmangen gang,
                   så man kan sagtens vide,
                   at mine klokkers efterklang,
                   kan ingen muldvarp lide.
kun fædres ånd, ei fædres muld,
                   i klangen er at høre,
                   og ingen sjæl af muldvarp-kuld
                   for åndens røst har øre.
det er kun lyden af mit støv,
                   mit tungeslag de nemme,
                   og hviske så, som døv til døv:
                   det er hans egen stemme.
nu vel! jeg kan i ånden gåe
                   til fædre-ånders sale,
                   med bettelstav, og banke på,
                   og tigge deres tale.
men at gåe ud af eget skind,
                   og boe i fædres grave,
                   dertil jeg har slet ikke sind,
                   det må en muldvarp have.
kun fædres ånd så vennehuld,
                   mig hjelper til at sjunge,
                    men tog i mund jeg fædres muld,
                   da bundet var min tunge.
at rasle med det muld i mund,
                   det fåer man gienlyd kalde,
                   men gienlyd dog af muldet kun,
                   og ei af oldtids skjalde.
det stander fast i min forstand,
                   derfra mig ingen rokker,
                   og trøstig da, så godt jeg kan,
                   jeg støber mine klokker.
lad dannemarks og norges ånd,
                   i spot kun min man kalde!
                   jeg skiærer dog for tungebånd
                   de gamle, vakkre skjalde.
man stjæle æren kun for sang,
                   til mig fra gamle skjalde!
                   mit kvad sig selv en efterklang
                   skal lige ærlig kalde.
ja i, som har min tørre stav
                   til frugtbar kvist oplivet!
                   hvad var jeg vel, hvis jeg fortav,
                   at i mig ånd har givet!
hvad var jeg, hvis kun ordets muld
                   jeg eder trædsk tilregned,
                   og eders ånd og ægte guld,
                   mig selv som rov tilegned!
for verden blev da æren min,
                   og skam fik i til takke,
                   men når så hver fik lønnen sin,
                   fik skam jeg på min nakke.
jeg er ei skjald, ei heel, ei halv,
                   det vil jeg høit erklære,
                   jeg pløier med de gamles kalv,
                   der ligger al min ære.
mit kvad er kun en efterklang,
                   af fædres kæmpevise,
                   og derfor strækker kun min sang,
                   til fædrene at prise.

fra de gamle, glemte dage
fra den dunkle hedenold,
hvisker end i danmarks sage
hjertet om den høie vold,
som opbygt ved danske hænder
skulde bold ved landets ender
trodse fjendens avindskjold.
ja det ståer med gyldne stave
ristet dybt i sagas skjold
at for dans kiærminde-have
altid var en gåde-vold,
slægtens hellige kiærminde
fjenden aldrig måtte finde;
en cherub for haven stod.
ak! vel tit i onde dage
sank den gamle dannevold,
engelen sig svang med klage
over skoven med sit skjold,
men han sang dog over lunden:
græd! din engel er forsvunden,
sjunken er din gamle vold.
når det toned så fra oven
og gjenlød i fuglebryst,
da veemodig blegned skoven
ved kiærmindens klagerøst:
“tømt, udtørret er mit bæger,
ingen dug mig vederkvæger,
visne måe jeg nu på stand.”
når det fuglene fornumme,
ynkelig de skreg i vang:
ak! så måe og vi forstumme,
din, kiærminde! er vor sang,
vi kun leve i din ånde,
sjunge ud din fryd og vånde,
og måe blegne, døe med dig.
lundens våndefulde toner
gjennem skyen sig opstreed,
til den hald hvor herlig throner
idel, evig miskundhed,
kongen hørde lundens klage,
og cheruben kom tilbage,
vinked op den sjunkne vold.
aldrig gåe du os af minde,
før vi sees ved thronens fod,
ægte, fromme danne-kvinde,
gamle thyre dannebod!
i dit navn som i dit minde
vi vor søde moder finde
i kiærmindelig gestalt.
engelen sig havde svunget
over lunden høit i skye,
som forgjæves havde klunget
varselen i våbengnye,
skjoldung-ætten, vild, bedøvet,
havde selv nedtrådt i støvet
giærdet for sin grønne lund.
dog, et bedre danne-virke
stod i ånden under skye,
det var dig, du lille kirke!
alterskur i hedebye!
der, o der i ansger-sognet
var kiærminden brat opvågnet,
der cheruben sig opsvang.
ingen fugl der var i lunden,
som gientog cherubens røst,
dog den fandt i midnats-stunden
svar i nattergale-bryst;
det var dig, ansgar hin milde!
som for lunden være vilde
øre lydt og tunge sød.
det var dig som tolked røsten
med det klare guddoms-ord,
med den englerøst fra østen
som forkyndte fred på jord,
i de åndens klare toner
om den himmelske forsoner,
om det åbne paradiis.
før skal derfor og udrinde
korsevæld i isefjord,
førend dannemarks kiærminde
glemmer dig og dine ord;
i dit navn som i dit minde
skal hun rørt sin engel finde,
som han var i mands-gestalt.
da kiærminden gik til kirke,
knælede på alterfod,
høit sig hæved danne-virke,
som et værk af danne-bod;
trodsede med port og stænger
trøstig henrik fugle-fænger,
bøgen blev ham alt for høi.
ak! da, fromme danne-kvinde,
du bedaget sank i jord,
fulgde dannemarks kiærminde
livets ei men ligets spor,
da forfaldt den lille kirke,
da forfaldt og danne-virke,
faldt for olav trygvasøn.
bort med klage, bort med sukke!
faldet var en høitids-fest,
volden vilde udelukke
lundens søde julegiæst,
og kiærminden rørt ham møder,
der hun seer den giæst på gløder
mod sig gåe af kiærlighed.
øde kunde fyrre-flammer
thyras fugle-fænger-vold,
dane-skovens gamle stammer
svigted nu som danne-skjold,
men kiærmindens hjerte-lue
blussed op i kors og bue
til et helligt flamme-hegn.
derfor, dannemark! til lykke
med dit christne lundehegn!
planke-værket kun i skygge
varslede for korsets tegn,
syng, kiærminde! christi kirke
er det sande danne-virke,
min forløsers dannes-værk.
o! velsignede kiærminder,
blomstrende i danne-muld!
o! i fromme danne-kvinder
med det klare finger-guld!
sjunger om det danne-virke
som i jesu christi kirke
blev opbygget underfuld!
gud med ægte guld kun bygger,
toner det fra eders grav,
han med vore gylden-smykker
gjorde vold på hedenskab,
kiøbde sig kong svend af venden,
vi fik arv med unger-svenden,
evig er guds miskundhed!
ja, tilvisse, danne-kvinder!
har i vundet arvegang,
lunden, til jer æt forsvinder,
kaldes skal kiærminde-vang;
arve skal og som kiærminde
markens fromme danne-kvinde
vist med zions unger-svend.
denne arv ei vilde kiøbe
jacobs kvinde-menighed,
guldet skulde åron støbe
til en afguds-kalv så leed,
da fra arven den sig kiøbde,
og til den, ansgar, du døbde
dronning thyra dannebod.
men, ak sjunket nu i gruset
ligger pruden kirkevold,
og vi see i våbenhuset
ikkun båren til kong skjold,
gubber kun med stav i hænde,
blye og blotte ungersvende
sørgende ved båren ståe.
ak! skal det bedriften være
hvormed livet endes her,
at til grav med suk de bære
minderne om herrefærd!
oldinger og ungersvende!
ak! skal i bedriften ende
med så ynkelig en færd!
under landet snekken svømmer,
stavnen stammer: danne-skjold,
tidens tunge høit berømmer
snekken fiin fra hedenold,
priser høit den fugl i skove,
der sig på den danske vove
har gienfødt så mange fold.
fugl, som over stærke ribber
spreder vinge under skye!
gubbekvad fra norges klipper,
ungdomssang i bøgelye,
mødtes under tvilling-krone,
døbde dig i tvilling-tone
med dit gamle adelsnavn.
stod du da kun op af døde
for at vinde martyrnavn,
var det sidste aften-røde
der omglødede din stavn,
fikst du kun de ribber stærke,
fikst du kun det tvilling-mærke,
for at varsle undergang!
phoenix! est du kun opstanden
af din aske seierrig,
for at bære over stranden
bort din gamle faders liig,
skal for sidste gang vi skue
vingens røde gylden-bue,
buens hvide tvilling-tegn!
skal ægypten sig til lykke
ønske nu med vundet spil,
sit osiris-tempel smykke,
katakomben lave til?
skal vor sidste hvid nu springe
for at du dig kan bortsvinge
med det dyre myerha-æg!
skal vi, som fra gamle dage
så veemodelig det klang,
ståe med gråd på kind tilbage
i den øde danevang,
stirre, til os tåren blinder
til det sidste glimt forsvinder
af vor fader og vor arv!
nei, du gamle skipper-barde!
du kanst ei om danmark spåe,
ei som gule leoparde
færdes løven himmelblå;
angul sank i verdens havet,
men på næs er skjold begravet
til opstandelse forvist.
hånd på værket! brødre, frænder!
unger-svende rundt i nord!
folder, gubber, fromme hænder.
hæver øiet høit fra jord!
lader suk og bøn opstige
over skye til himmerige
om velsignelse og kraft!
tager, fromme danne-kvinder,
frem den gamle visebog!
sjunger! vækker søde minder!
hardt de sove, ånde dog,
ja, med sød veemodig smerte
føler jeg: i danmarks hjerte
sove minderne endnu.
beder gubber! kvinder, sjunger!
da skal rask fra hånden gåe,
alt som bøn og sang fra tunger,
værket som vi pønse på;
danne-virke skal så fage
som i gamle thyrastbyras dage
ståe forklaret op på nye.
kommer hid med sværd og spade
hver en dygtig ungersvend!
her på voldens gamle stade
graves måe den op igjen,
træe og strå er nemt at tænde,
guldet ingen kan opbrænde,
det kun skjules kan af støv.
venner! sagas ord i ære!
skjuler støvet sølv og guld,
dannefee det kaldet være,
når det dages over muld!
skal omsonst, i ungersvende!
saga skatten os tilkiende!
skal vi dorske den forsmåe!
nei, o nei, med rappe hænder
dannefee vi søge her,
gjordede om vore lænder
med det gamle danske sværd,
for dets glands skal jetter blegne,
for dets eg skal drager segne
som os standse vil på halv.
kimer med den store klokke!
seer i luen himmelblå!
det er store gylden-blokke
på hvis grav den leger så,
ind i kirken vil vi bære
hvad vi finde, til guds ære,
under sang og klokkeklang.
vogter eder, ungersvendeungersvedne!
grueligt er kirkeran,
bål af båren vil vi tænde,
stænke det med vievand,
alt det guld vi kan opgrave
i de dødes kirke-have
kaste trøstig vi på bål.
psalmesang og orgel-toner
fylde skal den kirke-sal,
han for oven værket kroner,
fryd dig, lund og mark og dal!
under danmarks hvide banner,
luttret guldet sig omdanner
til en mur så favr og prud.
alle danmarks fromme helte
støbte ståe i billedværk,
alt som når de spendte belte
med og uden brynjesærk;
præster som gav bogen hæder
stande hos i alter-klæder
med guldstavene i hånd.
mangen deilig danne-kvinde
og på muren findes måe,
guld på gyldenrok de spinde,
bære klæder himmelblå,
intet guld man på dem skuer,
kun omkring dem guldet luer
som en aftenrøde-krands.
med en krands af roser hvide,
med en pande engleklar,
stande ved hinandens side
gamle thyra og ansgar;
på dem vogter skarens øie,
deres vogter på det høie,
og de ståe som englevagt.
i den mur er liv og ånde,
den sig røre kan med klang,
råder bod på landets vånde,
snoer sig trindt om danevang,
uden brøst og uden vanske
værner den om gamle danske
al den stund den troes dertil.
venner! o, så lad os bruge
spaden flink på sagas ord!
længer ei skal dragen ruge
over dannefee i nord;
kan vi dragen overvinde,
skal vor spade og til minde
ståe på danne-virkes væg.

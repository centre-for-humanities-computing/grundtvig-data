du mistet har en liden datter fin,
og stille sover i det sorte skrin
den vevre glut, som var dig så til gammen,
vil jeg dig byde, mod de tunge kår,
du klippesøn! at stande klippehård,
at lukke kold de brustne øineøjen sammen?
o nej, o nej, kun alt for gerne vil
sig mandens bryst for vemod lukke til,
men ondt er det, o ve den stolte dåre,
der sig tør skamme ved en fældet tåre,
når heed den på de kæres lig nedrandt!
o, gud ske lov, som smeltede mit hjerte,
så og det bløde kan ved brødres smerte,
som før så tit det ubevæget fandt!
så lad, o ven! kun fadertåren rinde!
 en sådan tåre smykker mandens kind,
og haver den sit væld i hjertet inde,
den mildner og den adler mandens sind.
den adler det, hvis det er stort at ligne
den ærens drot, hvem englene velsigne;
thi der han stod ved vennens lejested,
bevægedes han i sin ånd og græd,
han græd, endog han mægtede at kalde
udfarne ånd tilbage i sit støv,
det rørte ham, at som et visnet løv
guds favre billed må til jorden falde.
ja, sandt er det, min ven! var jesus ej
nedsteget til os fra de høje sale,
og skinnede ej på den mørke vej
hans blanke lys i dødens skyggedale,
ved tanken om, at mand er muldens frænde,
da måtte hver, hvem gud et hjerte gav,
stå trøstesløs ved sine kæres grav;
men kristne ej, skøndt hede tårer brænde,
som hedninge må sørge uden håb.
det lakker nu så fast ad påskemorgen,
 da kristne ej kan længer huse sorgen,
da klinger højt den glade englesang:
“hvi,.hvi søge i den levende blandt døde?
seer graven! her han ligget har engang
men nu er han opstandnes førstegrøde.”
ak, længer ej med høj og festlig klang
i herrens hus vi høre kingos sang,
men dog den kan os i det stille fryde;
i kammer og i hjerte kan det lyde:
“o prægtig morgenglands
som overgår al sands!
guds søn, vor sol, er oppe;
den gennem mørkets troppe
sig kæmpet har med ære,
dens navn velsignet være!
o, salig påskedag!
nu vundet er vor sag,
langfredags bittre minde
må nu så sødt hensvinde,
thi jesus vandt med ære;
hans navn velsignet være!
nu frygter jeg ej død,
ej gravens kolde skød;
mit støv vil jesus vække
og kærligen bedække
med himmelglands og ære;
hans navn velsignet være!
trods dig, du dødens bråd!
du mistet har din od.
trods dig, du ormegrube!
trods, helvede, din strube!
i tabte med vanære;
guds navn velsignet være!”være!
o! vel den mand, hvis øre ej er døvet
for disse himmeltoner gennem støvet;
thi når han græder da med højen røst,
oplades hjertet for den søde trøst:
mens her vi såe, må bittre tårer rinde,
men hist med fryd vi negene skal binde,
dem bære hjem med liflig jubelsang.
lad, kære ven! da sorgen dig ej pine!
aftør din gråd ved støvet af regine!
oplad dit øre for din frelsers tale!
 et barnligt sind den kan så sødt husvale:
“o lader til mig komme kun de små!
forhindre dem i visselig ej må;
jeg bedre kan, end i, det for dem lave;
de lege skal i paradisets have.
de slumre skal ved livets træ så nær,
og aldrig grue for kerubens sværd.
de lytte skal når alle engle sjunge,
og vænne så til sang den lille tunge,
at når i møde dem hos mig engang,
i skal forlystes ved den søde klang;
ja da i store af de små skal lære
halleluja at tone til guds ære.”
vi vil så gerne, ja vi skal og må
os knytte tæt til disse kære små,
og, mens de leve, vi med david bede,
at ved vor hånd de vevre hoppe må
til de blir store, og til vi blir små,
så de os kan til sovekamret lede;
men når så hjertet holder op at slå,
da og vi skal med david flink opstå,
ej deres lod de salige misunde,
ej græde dem tilbage om vi kunde.
 ak, trang er stien, vi til himlen gange,
de vilde veje, ak! de er så mange,
og af de store er der kun så få,
der gennem barneporten vil indgå.
lyksalig hver, hvem i den spæde alder
fra strid og møje gud til sig hjemkalder!
dog, og lyksalig hver som grunder på
engang at komme til de kære små!
o, det er herligt, når hos gud vi har
en ven så kær at længes stadig efter,
o, hjertesår! livsaligt er dit ar,
og underfulde ere dine kræfter.
o, det er herligt, når vi efterhige
det barnelag i herrens himmerige!
da vænne vi os til at være små,
belee os selv når vi os stolte bryste,
med smil vi stirre på den himmel blå,
vor herres lys igen os kan forlyste;
vi i vort hjerte kan så grant fornemme,
at der er grumme rart hos ham der hjemme.
vi tro det gerne, at vi arme stakle,
som ved hvert skridt, vi gå på jorden, vakle,
 ej selv har størke til at klavre op
til himmelslottet over stjernetop;
vi tro det gerne, at ifald vor-herre
ej faderlig lod nåde gå for ret,
da vilde hist det gå os meget værre,
end her, hvor selv de bedste gå kun slet.
vi tro det gerne, at vi kunde stå
i mørke gård ved dørren til guds rige
i mange tusind år og banke på,
og ej engang fåe lov derind at kige,
hvis ej guds søn var vores broder blevet,
hvis over regningen han ej en streg
med dyre blæk på korset havde skrevet;
hvis ej hans ånd ad en forborgen vej
fra lovens dør til nådens port os ledte,
hvis over os han ej så broderlig
sin kærlighedskærlighed den hvide kåbe bredte,
og under den indlod i himmerig;
ja gerne axle vi det favre skind,
og gå som svende bag vor drot derind.
 vi gerne faderen i ham beskue;
thi er kun eet vor frelser og vor gud,
vi for vor gud behøve ej at grue,
og kærligheden driver frygten ud.
så vandre vi i kærlighed hernede;
vi elske fader og vi elske søn,
som vilde gå for os i død og bøn,
og værelse der hjemme os berede;
   vi elske ordet og vi følge gerne
   på mørke vej den blanke ledestjerne,
   til dagen gryer og vi stå op af døde, 
   forklarede i himlens morgenrøde.
nu tiden lider, ende må min tale,
o, give gud! den ved hans egen kraft
   din viv og dig i sorgen må husvale!
i konstigt svøb at gemme sindrig kløgt
det er kun tant, det har jeg ikke søgt;
   enfoldig kun jeg tolked herrens røst,
thi det for kristne er den bedste trøst
o, glædeligt! ej blot til dig og mig,
 men til utalte millioner rig.
halleluja! o salig morgenrøde,
da han, som led, stod herlig op af døde!
n. f. s. grundtvig.

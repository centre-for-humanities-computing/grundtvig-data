jeg har skrevet et kort begreb af verdens krønike, som du kalder en historisk polemik, eller en polemisk historie. imod navnet har jeg intet, thi på en tid da man stræber at indbilde folk, at gud er udelukt både af tiden og rummet, må en sand historie være polemisk (krigerisk) såvist som der er en gud til, uden hvis villie end ikke en spurv falder til jorden; og kan min bog giælde for en nogenlunde god polemik, da skal det glæde mig ganske anderledes, end om den lovedes som det ypperste konstværk tiden kunde have sin øienslyst af at stirre på, glat som silke for hånden, blødt som edderdun for en overdådig ånd at strække sig på. hvad jeg har imod, er kun: at du kalder bogen så i modsætning til et egenlig historisk værk, thi før du heri kan forlange at stå til troende, må du bevise, at det er historiens egenskab, ikke at vidne om gud, ikke at føre krig mod dem som vil giøre alt til en vild tummel af hændelse og lidenskab, eller til en blindebuksleg, hvori gud skal fange sig selv, kort, mod tilfældets og skiebnens afgudsdyrkere. men du indrømmer jo, at guds fingerspor ere synligen tilstæde i historien, men at de sees bedst, når man ikke peger på dem; således måtte den tørreste årbog være det klareste speil, man måt te antage, at alle mennesker vare lige klarøiede i samme afstand, at historie kun skulde skrives for dem der mindst behøvede den, for dem der selv havde randsaget og forstået den. dette er kun vink; til egenlig drøftning af sådant passer dette blad sig ikke, men sagen er klar.
at du giør nar ad mig, som om jeg tillagde mig den forudvidenhed, at ingen nulevende kan give os en sømmelig danmarks krønike, fordi jeg ved talen om suhm siger, at danmark ingen sådan har fostret, er ordkløveri, og kan min mening være tvivlsom?
men at du siger jeg anseer en sandfærdig fortælling om det forbigangne for en ringe ting, det er en slem usandhed af dig, som jeg ikke vil opfordre dig til at bevise, thi det kan du ikke, og vil vist ikke heller prøve på, men til at gienkalde, som noget der er sagt i en besynderlig overilelse. du henviser til min bog pag. 322, men just den vidner imod dig også på dette sted, det vil du selv see, når du rolig læser ordene i sammenhæng, thi de lyde jo så: de (somme og ikke så få folk) mene at en god krønike er en nogenlunde sandfærdig fortælling om det forbigangne, udsmykket med platte anmærkninger og høitravende ord; at ville spore den usynliges finger i tidernes gang, det heder sværmerie på deres tungemål og er et vist mærke på forrykte hjerner; ligefrem, enfoldig tale heder barne snak, som man, i betragtning af de uoplyste tider, kan tilgive herodot, snorre og de hellige skribentere, men ingen nuomtide. jeg synes rigtig at knap en fiende, end sige en ven kunde her opdage mindste spor til ringeagt for den sandfærdige fortælling, eller grund til den formodning, at jeg kanske anså de platte anmærkninger og høitravende ord for sandhedens uadskillelige følgesvende. men, sæt at mine ord vare ligeså tvivlsomme som de ere tydelige, da kunde jo ikke de, men ene min fortælling selv være et gyldigt beviis for, hvorvidt jeg ringeagtede sandfærdighed eller ikke, thi har jeg fortalt sanddru, hvad vilde det da sige om jeg etsteds havde forskrevet mig; og er min fortælling løgnagtig, hvad kunde det da hjelpe om jeg nok så smukt havde lovet sandfærdighed.
men, kiære molbech! hvad kunde da forbittre dig så såre, at du glemte at læse ret, ja at du glemte at du i mere end 4 år har kiendt mig som et, på menneskelig viis sandfærdigt menneske, eller kiender du mig for en løgnens ven? det måtte rigtig folk, som ei vidste mere om mig, end at du var min ven, let falde på. jeg veed hvad der har forbittret dig så såre, og det smerter mig mere end hele resten, men sålænge du tier, vil jeg også tie, og det vilde bedrøve mig, om du nøder mig til for alle disse fremmede, tildels ukiærlige ansigter at sige dig, hvad min bogs brøde er i dine øine.
molbech! lad ikke det nærværende skygge over det forbigangne og vend ikke det tilkommende ryggen! vi fødtes, vi færdes, vi fløtte, da spørges ei, om vi sankede håndklap og blæste glimrende bobler, men om vi tænkte og talte og vandrede som for den alvidende guds åsyn. han er herren, vi ere støv, kun levende når hans ånd opfylder os. han er hellig, vi ere syndere, og hans barmhiertighed det eneste anker som kan holde i den store storm; give gud! at disse sandheder må stå os dybt og læselig præntede i hjertet, at vi stirre på dem med stadigt øie! da siger det ikke stort, om det lod, som vi adskiltes vidt fra hverandre, snart skulle hjerterne længes og lede og mødes, men i al fald forenes, når verden og  dens begiæring forgåer, når kun tro, håb og kiærlighed blive ved! det er første, og gid det vorde sidste gang jeg greb pennen for at skrive dig således til, men jeg beder dig, rør ikke ved min bogs hjerte! thi da må det på min skrift lade, som jeg var din fiende, enddog du vist ikke i verden skal finde en ven mere trofast end med guds hjelp
din stadige ven
n. f. s. grundtvig.

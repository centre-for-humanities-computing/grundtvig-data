mel. i axels stad der stander en gård.
når holger han drager fra jorsal fro,
               med kæmper fulddjærve og stærke,
               da vinder han kroner halvfjerds og to,
               og planter ved ganges sit mærke.
så lyder sagnet, fra old til old,
               i dannemark om holger danske,
               det tör vel sandes, skjöndt jordens bold
               vi tage vist ej med stål-handske.
lad alexandre, med egg og odd,
               det döde kun dele og farve;
               vor holger udvalgde en bedre lodd:
               det levende vilde han arve.
på mangen viis, var den gamle tro,
               sin mund kan vel mennesken vride,
               dog arelds-tunger halvfjerds og to
               kun findes i verden så vide.vide;
og kan de tunger vi tale med,
               og veed, hvad de har at betyde,
               da finde i ånden og riget sted,
               os folkene höre og lyde.
fra jorsalheim drog vor holger ud,
               mod vesten, i fædrenes dage,
               med æren vendte den helt så prud
               til fædernelandet tilbage.
hans hug nu stander til austurveg,
               han frygter ei jetter og trolde;
               af thor han lærde fuldsnild en leg
               at lege med jotuner kolde.
han sendte for sig en helt uræddusædd
               at speide de fremmede egne,
               så veien han kunde til ganges bredd
               fuldkommelig sikker betegne.betegne;
og hjem er nu kommen, med god beskeed,
               fra ganges herr thjalfe hin unge,
               med jærtegn mange, som få kun veed,
               om veien fra tunge til tunge.
hil være dig, ånd over konge-stol,
               som stræber, foruden stål-handske,
               at seire på jorden, fra pol til pol!
               hil være dig, vor holger danske!
med fryd du svæve, fra old til old,
               som nu, over drotten i leire!
               da savne kæmper ei ærlig sold,
               som vil under dannebrog seire.
velkommen hjem, du snaren-svend!
               fra österleds-færden hin bolde
               med jærtegn fra pahli og pehlvi og zend,
               med bytte fra jetter og trolde!trolde!!
gid holger fattes ei bud så tro
               ei kæmper fulddjærve og stærke!
               da vinder han kroner halvfjerds og to,
               og planter ved ganges sit mærke!
grundtvig.

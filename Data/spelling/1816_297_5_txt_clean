hvem kalder? hvem kalder?
               hvem kalder i kveld?
               hvem græder for balder,
               for balder i hel?
               hvem kalder på vale?
               hvem søger i nord
                de vestlige sale
               hvor helten opgroer,
               hvem aner vel rinde
               i lundens kiærminde?
               hvordan? har kiærminden
               nu røbet for vinden
               hvad i hende giærer,
               hvad lønlig hun bærer
               i barmen indsvøbt,
               den levende kierte,
               der alt under hjerte
               af ånden er døbt,
               der voxen udvinder
               af svøbet sig brat
               som månen oprinder
               i bælmørke nat,
               den spæde som gløder
               i fødselens stund,
               og leder om høder
               på mark og i lund,
               og læser i stjernen
               den blindebuks færd
               og kløver ham hjernen
               med blinkende sværd;
               ja driver og nøder
               selv skyggen af høder
                til op af sin grav
               at vandre i blinde
               hvor sønnen af rinde
               ham leder ved stav,
               til balder at giæste,
               og synet stadfæste
               som blind han beloe,
               og kalde det lykke
               hos balder at bygge
               og blindt ham atot troe;
               troe blindt på den samme
               han blind har forskudt,
               og blind det annamme
               han blind har forbrudt,
               troe stadig i blinde
               hos balder at finde
               det syn som på svig
               ham loke forjætted
               når tuen han pletted,
               og balder låe liig,
               troe, lyset først seirer
               og kommer tilsyne,
               når søvnen sig leirer
               på arvakurs bryne,
               troe alsvid måe kiøles
               om gløden skal føles
                og skues i støv.
               hvem er det som kalder
               på magne så fast!
               mon hornet alt gjalder,
               mon broen alt brast!
               er ormen alt revnet
               og auka-thor kvalt,
               er valfader hevnet
               og dagrækken talt?
               fandt vidar alt mode
               og balder hin gode!
               skal auka-thors sønner
               alt hamre det slag
               som evig giendønner
               i gnidslende brag!
               skal porten af hængsel
               nu springe så brat
               og ginnunggabs fængsel
               udfolde sin nat,
               den nat hvor kun gløde
               de gnister så døde
               af hammer og stål;
               hvor lyset der vinder
               sig for sine fiender
               forvandler til bål!
                hvem kalder? hvem vover
               at vække i kveld
               den vætte der sover
               i lund og på fjeld!
               hvem vover at stjæle
               den slumrendes mæle!
               hvem vover at lege
               med løvet af ege!
               hvem vover at spøge
               med maien af bøge!
               hvem vover at giøgle
               med dannevirks nøgle?
               hvem vover at spille
               med nattergals-trille!
               hvem vover at støde
               i hornet så hvast!
               hvem vover at høde
               og hamre så fast!
               hvem synger i blinde
               om lyset så lyst,
               som om dets kiærminde
               ham bygged i bryst!
               hvem nemmed den tone,
               hvem lærte den sang
               som bøgenes krone
               i kveld giennemklang!
                ak, stundum en jette,
               en hrimthurse-trold
               skiøndt aldrig med rette
               fik kiedlen i vold;
               ak! dåres gunløde
               af smiger og guld,
               så hun med det søde
               ham skjænker så huld,
               da løses hans tunge
               til liflig at sjunge
               de toner som kvaser
               i høisangens tid
               hos vaner og aser
               indsamled med flid;
               i honninge-vove,
               i blodet de sove,
               og hver hvem gunløde
               meddeler det søde,
               han mindes den kierte,
               som lyste engang,
               som blødende hjerte
               attråer i sang;
               han visen kan tone
               som bøgenes krone
               bevæger så sødt,
               såat hjertet måe smelte
                i piger og helte,
               og stål vorde blødt,
               så klippen måe høre,
               og toner sig røre
               i malm og i steen.
ak! est du, gunløde!
               i hrimthursevold!
               ak har med det søde
               du skiænket en trold!
               ak! da gav til jetter
               du asernes arv,
               da nidhøg du mætter
               med ygdrasills marv.
nei, retvise norne
               det aldrig tilstæder,
               at honningdug væder
               ufrugtbare torne,
               at jetter sig lædske
               med ygdrasils vædske,
               at hrimthurser sjunge
               med nattergal-tunge,
               at søde kiærminder
               oprinde i bryst
               hos gudernes fiender,
                og dufte til lyst.
               nei, hammeren stjæle
               kan thrymer og fjæle
               den dybt under jord,
               men er dog for ringe
               til mjølner at svinge,
               det mægter kun thor.
               hvad ei han kan eie,
               det ruger han på,
               men livet i leie
               betale han måe,
               når thor sig forsoner
               med freia på nye,
               når hammeren toner
               med brag under skye.
               ja,vel idun forvoven
               kan vandre i kveld
               til vildbane-skoven
               og synke i fjeld;
               men sidder hun dage,
               og sidder hun år,
               de æbler at smage
               dog thjasse ei fåer,
               og når kun til freie
               de aser hentye,
               da åbne sig veie
                så høit under skye,
               da loke sig svinger
               på kiærligheds vinger
               til jetteland brat,
               og fører tilbage
               idunne til brage
               med asernes skat,
               dem thjasse forfølger
               til asernes gård,
               men luende bølger
               hans vinger omslåer.
               og hvad han ei venter
               det times så brat,
               med livet forrenter
               hun asernes skat.
               så kan vel og dværge
               med kvaser fåe magt,
               når ei han på bjerge
               sig tager i agt,
               men drømmer at kunde
               det dybe udgrunde,
               og frister sin stjerne,
               og bryder sin hjerne
               langt meer end omsonst
               med dvergenes konst.
               de dverge med liste
                ham fritte og friste
               om auka-thors hammer,
               hvi dønnet så flammer?
               om brysinge-smykket
               hvi det er mislykket?
               om skibet som evner
               at gåe hvor det stævner,
               og kåsen forfølge
               mod vind og mod bølge.
               da sortner det såre
               om halvgudens stjerne,
               da springer en åre
               i svulmende hjerne;
               hans blod måe nedrinde
               i dvergenes hånde,
               og listig de binde
               den himmelske ånde,
               og mjøden de blande
               i hellige vande,
               i duggen hin rene
               fra ygdrasills grene,
               som bifluen skjuler
               i vexede huler.
               når kagerne segne,
               og bierne dåne,
               sig dværge tilegne
                for svovlet de låne,
               det søde i leie;
               kan blande og lave
               men aldrig dog eie
               den herlige gave
               så kraftig og sød.
               dem suttung afnøde
               kan møden i krig,
               og kalde gunløde
               sin dotter med svig;
               han kan sig beruse
               i bobler som bruse
               i vindåbne mon,
               i bodn og i sonson (forligelsemål eller ligkiøb) og bodn (tilbud eller selvbud) var to åbne træboller hvori naturligviis kun var efterdrikke.:
               kan drømme om dage,
               da og han skal smage
               det søde som giærer
               i løn under låg,
               en kalk af odhrærerodhrærer (sindsrørende) heed kiedelenkiedeleu med den ægte mød.
               i gudernes sprog;
                men ikkun i drømme
               han blot til sin pine
               en dråbe kan tømme
               af møden hin fine.
               af norner udkåret
               til møden at arve,
               men blind og bedåret
               med blegnende farve,
               blåøiet gunløde
               nu sidder i fjeld,
               og vogter det søde
               det hellige væld.
               hun mindes end sproget
               fra ældgammel tid,
               og løfter ei låget
               af kiedelen viid,
               før hun kan fornemme
               på tone og stemme,
               på mindelig bøn,
               på gang og på sæde
               at der er tilstæde
               en ægtefødt søn;
               hun tør ham kun byde
               den perlende kalk
               for løftet: at bryde
                den mørknende balk;
               på troe og på love
               at kæk han vil vove
               mod suttung en dyst,
               ja stride til døden
               for blomsten og gløden
               ham gives i bryst,
               for tone og minde,
               som vågne derinde,
               for synerne klare
               der sig åbenbare,
               for nornerne milde,
               for ygdrasills kilde,
               for guldtavlens alder,
               for gimle og balder,
               for alfader selv.
son (forligelsemål eller ligkiøb) og bodn (tilbud eller selvbud) var to åbne træboller hvori naturligviis kun var efterdrikke.
odhrærer (sindsrørende) heed kiedelen med den ægte mød.
hvem kalder? hvem kalder?
               hvem råber i kveld!
               hvem græder for balder,
               for balder i hel!
               hvem kalder på vale,
               på dug over dale
               med underlig røst;
               på magne og mjølner
               til kamp imod jølner,
                gunløde til trøst!
               så ingen kan støde
               i hornet med magt,
               som ei med gunløde
               mon træde i pagt;
               så ingen kan sjunge
               hvem ikke sin tunge
               det undtes at lædske
               med hellige vædske;
               så ingen opstemmer,
               som ei i sit hjerte
               et minde fornemmer
               om hellige kierte.
har bølværk nu atter
               da strøget med latter
               de jettefolks segle,
               og seet ved en side
               hvor steen dog kan bide
               på marken de snegle,
               og høstet for jetten
               som ni eller tretten?
               har bauge nu boret
               med navren så smal?
               er bølværk nedforet
               som slange i hald?
                har der han med sproget
               gunløde bedraget,
               bedåret, så låget
               hun flux har aftaget?
               har kiærligheds-eden
               han svoret på skrømt,
               og vil flyve heden
               når karret er tømt?
               er stødet som kalder
               kun mundsvær og gand?
               er gråden for balder
               kun tænder i vand?
               vil odin eetsit øie               
                nu sætte i pandt,
               for gunlød at bøie
               til troe på hans tant?
               vil nu som en dranker
               han fare med svig,
               og i sine tanker
               med eet vorde riig?
               vil alle tre hånde,
               mens han er i ånde,
               han tømme med list,
               og lade gunløde
               sig sørge til døde
               mens han flyver hist?
                vil kampen han svigte,
               og prøve at digte
               sig selv til en gud?
               vil ravne han vinde
               i hu og i minde
               til troldkloge bud?
               vil fjølner sig svinge
               fra hvidebjerg op
               på nidinge-vinge
               til hekkenfelds top?
o, vee da den dåre
               med rænkefuldt sind!
               o, rind da min tåre
               på blegnende kind!
               vel nornerne spotte
               med dåren som tænker,
               at hellige grotte
               kan plyndres ved rænker
               og mener omsonst
               at kunne med snilde
               det hellige spilde,
               udtømme med konst;
               vel vender tilbage
               i kiedlen så fage
               den kraft og den lyst
                som aldrig kan bygge
               i svigefuldt bryst,
               hvis glimrende skygge
               kun dårerne blænder,
               hvis minde med smerte
               et svigefuldt hjerte
               kun piner og brænder.
               mens dårer istemme:
               nu let er at nemme
               den herlige kunst;
               mens odin sig bygger
               en verden af skygger,
               et valhal af dunst,
               da sidder gunløde
               veemodig i fjeld,
               og angrer sin brøde,
               og sukker i kveld
               om hevn over sønnen
               som moderen sveeg,
               og helteværks-lønnen
               med falsk sig tilsneg;
               det høre de norner
               så høit over jord,
               det lyner og tordner
               så høit over nord,
               og fjeldene revne
                som strålerne stævne;
               da springer tilside
               den ældgamle dør,
               som få ikkun vide
               er falset i nør;
               da åbner sig grotten
               som giemmer det døde,
               da nærmer sig drotten
               som frelser gunløde.
               på kæmperid-slettevigrid.
               sig løfter så bold
               da odan hin rette
               med krone i skjold,
               med løver og hjerter,
               med kiedelen skiøn,
               med søvætte-kierter,
               og linden så grøn,
               med favre guldbrikker
               på bunden så blå,
               med tavl og med prikker
               som få kun forståesee kæmpevisen: de vare siv og sivsindstive..
               han hører det lyde
               i bjerge så sødt,
                det mon ham betyde
               at liv er eii dødt,
               han hører det klinge,
               og rider, som vinge
               han havde for ros,
               de strålesky dværge
               som pusle i bjerge
               han byder kun trods.
               når solen i fjelde
               indstråler med vælde,
               da haver gunløde
               forvundet sin harm,
               hun føler det gløde
               i kølnede barm,
               hun væder sin tunge
               med møden hin klare,
               og læberne sjunge,
               og stenene svare;
               fra sølvet i strime
               gåer klang imod skye,
               som sølvklokker kime
               ved juledags gry;
               og odan hin rette
               han følger det kald
               på kæmperid-slette
               til sande val-hald,
                for kalken at smage,
               og hente tilbage,
               som bølværk i drømme
               kun meende at tømme,
               som aldrig en røver
               kan tage med vold,
               som giærer, og tøver
               til helten så bold
               ad dørren indstævner,
               indsniger sig ei,
               ad ridser og revner
               på tyvenes vei.
vigrid.
see kæmpevisen: de vare siv og sivsindstive.
så odan mon ride
               til gilde forgyldt,
               mens bølværk i kvide
               fåer løn som forskyldt,
               heel liflig for bruden
               er skyernes brag,
               mensmed det for afguden
               er dommedag-slag,
               da springe som tvinde,
               da briste som bast,
               de lænker der binde
               ulv-fenris så fast,
                og lynet adsplitter
               det valhal af dunst,
               som praled med flitter,
               og prisede konst;
               ei hielper nu gugner
               den afgud et gran,
               og brynien bugner
               for mordulvens tand,
               ja ulvenes føder
               med livet da bøder
               i sit ragnaroke
               for pagten med loke,
               med mordulvens fader
               og himmelens hader,
               med fyrsten for tyve
               og alle som lyve,
               med ham som behænde
               det prøved igien
               som tyv at tilvende
               sig brysinge-men.

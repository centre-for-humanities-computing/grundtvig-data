kong fredrik den sjette henslumred i fred,
og hviler nu hos sine fædre,
han gjorde end ikke en kat fortred;
der fødes ei kongesøn bedre.
hans bønder ham bar,
som valdemar,
som frode om land med tåre klar!
hans bane var tornet, hans lykke var tynd;
velsignede blev dog hans dage!
han talde af hjertet med liv og fynd,
sit ord tog han aldrig tilbage!
hans bønderbønder ham bar,
som valdemar,
som frode om land med tåre klar!
hans øre var åbent for sandhed og ret,
for klage, for suk og for bønner!
af mildhed og møie han blev ei træt,
og bønderne kaldte han sønner!
hans bønder ham bar,
som valdemar,
som frode om land med tåre klar!
hans hjerte var vox, men hans villie stål;
sig selv kunde han overvinde!
han elsked og æred vort modersmål,
med det skal og vare hans minde.
hans bønder ham bar,
som valdemar,
som frode om land med tåre klar!
i tredive år bar han konninge-navn,
sad meer end halvtreds dog ved roret,
og altid han såe på den ringes gavn,
det kalder man skjoldunge-sporet.
hans bønder ham bar,
som valdemar,
som frode om land med tåre klar!
det første, han gjorde med enevoldsmagt,
måe dannemarks bønder vel huske;
landsfaderen haver såvidt det bragt,
dem kan ingen herremand kuske!
hans bønder ham bar,
som valdemar,
som frode om land med tåre klar!
det var en skiær-thorsdag, hans kæmper omkap
for ham gik i ilden med glæde,
og engelands ulke de gav et rap,
så blod måtte mesterne græde!
hans bønder ham bar,
som valdemar,
som frode om land med tåre klar!
al verden sig rustede mod ham engang,
og norriges klipper han misted,
men kiærlighed trøsted i danevang
ham dog for al modgang, han fristed!
hans bønder ham bar,
som valdemar,
som frode om land med tåre klar!
det sidste, han gjorde med enevoldsmagt,
skal evig hans fiender beskæmme:
med dannemarks hjerte han slutted pagt,
gav bønder i rigsrådet stemme!
hans bønder ham bar,
som valdemar,
som frode om land med tåre klar!
mens folket har tunge og skolen har pen,
hans rygte skal spørges så vide,
han elskede skjalde og sagamænd,
de mindes ham alle med kvide!
hans bønder ham bar,
som valdemar,
som frode om land med tåre klar!
kong frederiks vise, i fred og i krig,
skal sjunges i mark og på bølge;
gud glæde hans hjerte i himmerig,
hans fodspor lad kongerne følge!
hans bønder ham bar,
som valdemar,
som frode om land med tåre klar!
n. f. s. grundtvig.

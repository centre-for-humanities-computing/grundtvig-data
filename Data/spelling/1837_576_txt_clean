en kiøbmand giør ei mange ord,
men gjør han gavn og penge,
dertil, og ei til snak, på jord
vi allesammen trænge,
og har så hjerte han i liv,
og holder gode vine,
vi ønske ham en venne-viv,
som c. a. schmidts pauline!
ja, er den kiøbmand som vor schmidt,
endnu langt flere penge
ham unde vi og ønske frit,
til gavn for dem, som trænge!
vi ønske ham et sønne-kuld,
med faders drift og mine,
og fruen hans en datter huld,
som c. a. schmidts pauline!
velkommen da med gode kår,
du bryllups-dag den anden;
som, efter fem og tyve år,
velsigner ægtestanden!
til brude-parrets lykke-skål
vi vinen vil probere:
kom seent men sødt til banens mål,
og handelen florere!
maien, yndigst tid om året,
som den unge brud,
når i rosen-krands om håret
knoppen springer ud!
med din sang som guld i munden,
med dit lysthuus grønt i lunden,
bølgen blå om rosen-blommen,
vær påny velkommen!
våren, med de friske blommer
og den klare røst,
fører til den glade sommer
og den gyldne høst;
derfor, mai, kun dåren laster
travlhed din, hvormed du haster,
virker dåd, og dages atter
dobbelt med din datter!
så giør mai i dette møde:
bruden fra i går
giemde sine roser røde,
fem og tyve år,
blusser end ved ungdoms-minde,
sidder, som en mai-grevinde,
ståer og på den grønne tilje,
som den ranke lilje!
derfor vil vi maien prise,
klinke ret med flid
for pauline og lovise,
rosen rød og hvid!
 ofte så i fremtids dage 
vende maien rig tilbage,
møde håbfuld, som veninder,
mange blå kiærminder!
er venskab livets skyts-gudinde,
da held os, venner, i vort lag!
thi firedobbelt hun herinde
omsmiler en sølvbryllups-dag;
ja, systre, firedobbelt i
udsmile venskabs harmoni!
jer skjalden fandt i ungdoms dage,
som på firkløver blad ved blad,
sig ønsked en til ægtemage,
men såe jer nødig skilles ad,
for yndig firedobbelt i
udsmiled venskabs harmoni!
og himlen, ved jer skiønt at samle,
forkynder, den er venskab huld;
gid hånd i hånd i vorde gamle,
et mønster for hvert sydskend-kuld,
for yndig firedobbelt i
udsmile venskabs harmoni!

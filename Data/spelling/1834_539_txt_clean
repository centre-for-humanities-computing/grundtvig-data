denne bog, som har førstefødsels-retten i det danske trykkeri, er vel, siden molbechs kiærligheds-gierning, ei længer en sådan sjeldenhed på marken, som før, men fra den første dag jeg lærde at kiende denne mageløse rim-krønike, var det dog min faste tro, at den burde på ny komme i alle danske læseres hænder, hvad ei kan skee, med mindre det forældede bog-sprog læmpes efter nuværende skik og brug, og krøniken, ved mere indhold, bliver et temmelig godt udtog af fæderne-landets historie. en sådan fornyelse var og er derfor en kiærligheds gierning, hvortil jeg immer troede mig forbundet, da jeg er den eneste rim-smed nuomstunder, som har forelsket sig i det gamle billede, og hoved-grunden, hvi det ei skedte for længe siden, var den kulde, hvormed hardtad alle andre læsere betragtede denne min liv-bog, som jeg, ærlig talt, har læst meget tiere og kan meget bedre end min bibel. nu er det vel så, at læse-verdenens kulde, forskyldt eller uforskyldt, er nok til at kvæle mine literære fostre i fødselen, da jeg ikke har evne til at undvære hjælp, men hvad rim-krøniken angåer, har jeg den tanke, at kulden i det hele kun udsprang af en fordom mod det ubekiendte, som de tørre old-granskere i deres uskyldighed havde vakt og næret, fordi bogen naturligviis ikke tiltalte dem, og hos endeel må det molbechske optryk sikkert have udryddet fordommen, skiøndt min og al danskheds gode ven prutter lidt med mig om den høie pris, jeg sætter på de gamle trohjertige rim om dane- kongerne. deels er jeg nemlig vis på, at, såvidt det er en bog mueligt, kan rim-krøniken tale for sig selv til dannemænd, deels indseer man let, at den godt kan fortjene at læses ti gange af alle og enhver, fordi jeg, ved at læse den vel tohundrede gange, kan have overdrevet tingen, og endelig må rim-krøniken dog udentvivl også have tiltalt molbech mere end han selv beregnede, før han satte så høi pris på den, som den hos os mageløs omhyggelige og pyntelige udgave meer end mange ord beviser.
under den forudsætning nu, at danske læsere enten har fundet, der er dog langt mere ved den gamle rim-krønike, end man længe troede, eller er dog ikke utilbøielige til at troe det, under denne forudsætning har jeg for alvor taget fat på det arbeide, så småt at ændre, udfylde og fortsætte den, og idet jeg foreløbig anmelder det, vil jeg bede de med krøniken ubekiendte læsere lægge vel mærke til to ting, som i mine tanker, burde drive alle dannemænd til at sætte langt høiere pris på bogen, end de fleste med rene fornuft-grunde var istand til at forsvare.
det er nemlig ikke med den danske rim-krønike, som med de franske, engelske, skotske, og alle de rim-krøniker, jeg kiender at man har fundet et støvet hånd-skrift af dem i et eller andet bibliothek, og i forrige eller dette århundrede udgivet dem som en kuriositet; nei, den danske rim-krønike er ikke blot den første danske bog, der, allerede i christian den førstes dage udgik på prænt, men den blev fra hans til christian den fjerdes tid så idelig oplagt, at den åbenbar har været den mest afholdte folke-bog i hele det sextende århundrede, altså i den livligste tid, moders-målet og alt dansk har havt, fra valdemarernes tid til frederik den sjettes. en sådan kiends-gierning til bogens fordeel, mener jeg burde vække en hardtad uovervindelig god fordom, thi skal nogen have skammen for den dybe glemsel og ringe-agt, hvori folkets ynd lings-bog giennem det syttende og attende århundrede nedsank, kan det jo umuelig blive bogen, men måe blive de stive “latinere”, til hvis classiske “religjon” (ciceros religio officii) det hørde, såvidt mueligt at udrydde al rimet og livlig tale af literaturen, som barbariets levninger. betænker man nemlig, at i det femtende og sextende århundrede, da rim-krøniken havde sine gyldne dage, var det kun en deel af adelen og borgerskabet, der kunde læse, da falder den slutning naturlig, at en bog, som, blot for sin danskhed, dengang gjorde lykke i læse-verdenen, vilde nu giøre ligeså hos de læsere der ståe omtrent på samme trin, som de meest dannede i reformations-tiden, altså hos almuen, og om da end vore bønder skulde blive rim-krønikens eneste velvillige læsere, havde den jo dog rimeligviis i dem et publikum, vi nødig skulde ringeagte, men gierne skaffe en læsning, der på morskabs-veien ledte dem til deeltagelse i fæderne-landets vee og vel.
dette er det første og fornemste, som taler for rim-krøniken, og kun det giør en læselig udgave deraf til en folkelig sag og kiærligheds gierning; men der er dog også en anden kiends-gierning, som, hvor ubetydelig den end forholdsviis er, dog sikkert også vil tale til efter-slægten for denne moders-målets mageløse gang-vogn, og som jeg derfor ikke, ved min anbefaling må fortie, skiøndt det er min egen urimelige kiærlighed til den. man sige nemlig om mig, hvad man vil, så har det alt længe været en afgjort sag, at der er ingen af de nye forfattere, som det ægte nordiske så eensidig har tiltalt og fået til sin talsmand, og det måtte da udentvivl være gået til med hexeri, hvis den gamle danske rim-krønike uden ægte nordisk kierne, skulde indtaget mig således, som min afhandling i aften-bladet unægtelig viste, den har. at det nemlig hverken er dens “gule lokker”, dens spillende øine, eller dens rosen-kinder, som har fortryllet mig, det seer jo enhver, thi  den er gammel og grå, mager og bleg, og hardtad blind på begge øine, så munden, mælet og røsten, eller som vi sige “sproget” og “tonen”, er åbenbar det eneste, der kan have stjålet mit hjerte, og måe udentvivl, for at kunne det, være så inderlig søde og deilig danske, at krøniken kun behøver at høres for at giøre i det mindste et behageligt indtryk på alle danske. nu er det vist nok så, at rim-krøniken kommer egenlig ikke “til orde” ved en ny udgave og mindst ved en omarbeidelse, der aldrig er så læmpelig, at jo endeel af det bedste gåer tabt, men medens den dog hos almuen vækker mangt et ord, som slumrer på læben og i hjerte-kammeret, kan og bør den dog også hos de dannede føde det ønske at høre de gamle rim-smede, som de endnu kan høres giennem os, der elske dem, og når dette ønske ei både opståer og opfyldes, da vil snart alle vers af nutidens skjalde blive ligeså døde for læse-verdenen, som den gamle rim-krønike. også denne leilighed må jeg derfor gribe til at minde vore lands-mænd om, hvad de vel synes at have døve øren for, men hvad vi, som åndens fødte tals-mænd, dog måe gientage, sålænge tungen kan røre sig gientage alvorligere, jo mere vi nærme os natten, da ingen kan arbeide. skal nemlig den poetiske og i det hele den folkelige deel af literaturen ikke blive en død skat, da må den bestandig have levende mundtlige tals-mænd, og de komme ikke meer så ganske af dem selv som de græske rhapsoder, de islandske sagamænd og de engelske harpe-legere (minstrels), og “skue-spillerne” er et dårligt surrogat, deels fordi det ikke blot er de stykker, som finde nåde for deres øine og give fuldt huus, der skal levende forplantes, og især fordi, med få undtagelser, skue-spillerens begeistring for hvad han siger er uægte, da det er bifaldet eller dog skuespil-konsten, ikke poesien, der begeistrer ham. hvad man kalder æsthetiske forelæsninger, det har derimod i det mindste formen af  hvad vi fattes, thi de behøve blot at holdes af mænd, som poesien virkelig begeistrer og at oplive de nationale værker, istedenfor at sønderlemme dem, så vil de skabe den læse-verden, vi savne, og skabe skole-mestere, som ungdommen behøver, for at komme levende ind i fædrenes ånd, sprog og tanke-gang. det er på en måde mod min egen interesse at tale så, thi gid jeg immer, til jeg kommer der, må være så vis på himmerig, som jeg er på, at hvis det ikke snart forebygges, ved alvorlige forholds-regler, da blive bestemt baggesen og oehlenschläger, ingemann og jeg og hvem der har fået et ligedant ord på sig, med alle vore skavanker canoniserede i næste slægt, som uopnåelige mønstre, og det synes jo at være en himmelsk udsigt for os, men det er en helvedes udsigt for danmark og skal derfor være en ligedan for os, thi “at leve” med de kommende slægter, det er vort kald og skal være vor lyst, men ei at tænke vore skrifter løftede til skyerne som “classiske værker” det er: som sørgelige mindes-mærker om den med os uddøde ånd. vi nyårs-børn, fødte på grænsen af to tidsrum: det poetiske, som ligger bag os, og det prosaiske, som udstrækker sig for os, vi har øine, når vi kun vil bruge dem, til at see, hvad der må giøres, når det følgende tids-rum ei skal vorde åndløst, vi kan, når vi vil, godt indsee, at den underlige ånds-forplantelse i løn, som vi skylde vor poetiske tilværelse, den fandt ingenlunde sted for at national-poesien i os skulde, som et udgående lys, blusse op og slukkes, men for at holde liv i gnisterne, som ulme under asken, og vil, når de fåe tid at samle sig, frembringe langt klarere blus end vores, og stedse bedre oplyse banen som er nordens ånd betegnet til sit herlige mål. derfor må ingen spot være så bidende og ingen kulde så dræbende, at de skulde hindre os fra at tilbyde nordens ånd og den nationale literatur vor levende, mundtlige tjeneste, og fra at arbeide alt hvad vi kan på at see  vore mestere opvoxe når vi synke, vore børn i ånden stige på vore skuldre og juble over den videre udsigt, der timedes dem!
dog kunde skrift hjelpe, var det synd andet end at skrive en heel bog om så vigtig og dog i det hele så ubekiendt en sag, som ordets og åndens levende forplantelse og jeg vil da her vende tilbage til den ny udgave af den gamle rim-krønike, hvormed jeg foreløbig vilde giøre læseren bekiendt, uden at lade mig skrække af den tanke, at der måskee aldrig bliver noget af; thi kan jeg overtale mig til at giøre arbeidet færdigt, da kommer det nok ud, om ikke før, så når jeg er død, og fåer sagtens samme skæbne som andre, der tit i levende live ei kunde fåe trykt hvad de vilde, men fik til giengiæld efter døden endogså trykt hvad de ikke vilde.
min hensigt er da at give den første og bedste deel af krøniken så heel og holden som mueligt, at bøde på den tomhed og snaksomhed, der efterhånden indsniger sig, og at fortsætte krøniken til vore dage. det sidste er vel en i flere henseender vanskelig sag og vil neppe synderlig forøge bogens værd, men det synes mig dog alt for grov en satire på ordsproget “konsten stiger,” at en rim-smed i det nittende århundrede skulde rette på dem fra det femtende og forrige, men erklære sig udygtig til at feie for sin egen dør. dog, hvad man agter at giøre, giør man altid bedst i at vise, og jeg skal derfor give prøver på min behandling af hvert slags, når jeg først har sagt et par ord om rim-krøniken fra den poetiske side.
når en bog lader sig læse med fornøielse og har sin nytte, da indseer man let, at hvad enten den er skrevet på rim eller ikke, bliver det en bisag, om den fortjener tillægs-ordet “poetisk” eller ikke, og i de allerfleste tilfælde er tvisten derom et unyttigt ord-kløveri. da nu imidlertid rang-sygen, som egenlig har  hjemme hos tydskerne og os, selv for bøger har havt den sørgelige følge, at de uden “titler” ei kan komme frem i verden og da den stakkels rim-krønike så ubarmhjertig er fradømt al ret til en titel, man ellers er ødsel nok med, så må jeg, for at redde rim-krønikens ære, sætte min egen poetiske titel i pant på, at den første halv-deel er langt mere poetisk end de fleste gode digte nuomstunder. somme vil kanskee sige, det beviser intet, da min egen adkomst til “titelen” er meget tvivlsom, men sålænge der mellem dem, som fradømme rim-krøniken al poesi, ingen findes, der har nær så megen end sige bedre adkomst til digter-navn end jeg, sålænge må dog, når talen er om “authoritet,” rim-krøniken nyde godt af min, og imidlertid tænker jeg, læserne blive så kloge, enten slet ikke at bryde sig om “titler,” eller dog at spørge, ei af hvem, men på hvad grund de ere skiænkede eller nægtede. da vil man behage at veie den grund, jeg nu skal anføre og lade mit skiøn ståe og falde med den, uden dog at glemme, at om end både rim-krøniken og al min skrift skulde gåe glip ad “titelen,” blive de derved ei mindre læseværdige, end de med alle den lærde verdens titler vilde være!
poetisk er nemlig i mine øine ethvert ord, som levende tiltaler det åndelige hos mennesket, poetisk er det og intet andet, og graden beroer deels på almindeligheden og deels på dybden af indtrykket. i følge den åndelige trefoldighed i mennesket er nu det poetiske ord også tredobbelt, eftersom det levende tiltaler enten indbildnings-kraften, eller hjertet, eller forstanden især, og ved rim-krøniken, som ved middel-alderens poesi i det hele, kan talen egenlig kun være om det mellemste eller det hjertelige. denne deel af poesien er nu vist nok den, der har den snevreste virke-kreds og ståer mest fare for at miskiendes, da alle folk vel har et hjerte, så dant som det er, men med så mangfoldig og tit uhyre forskiel, at hvad der rører det ene, spottes af det andet, medens på den anden side meget kan være hjerteligt uden at være poetisk, da de fleste hjerter tage mest deel i hvad der er det ikke. uagtet derfor de fleste aldeles upoetiske, tomme og vandede riim, uden sammenligning er fra forstands-tiden, da det, især ved hjelp af et lexikon, er små-ting at skrive rim i tusind-tal, så har vi dog også en slump fra middel-alderen, og da de gode hjertelige rim hverken udmærke sig fra de slette ved et høit billed-sprog, prægtige lignelser eller spillende vittighed, men kun med noget vist dybere, sødt og levende, der langt bedre lader sig føle end beskrive, så er det naturligt, at æsthetikerne tit kaste dem i dynge med de slette. denne skiæbne har da især den gode deel af rim-krønikerne havt og det er først ganske nylig, man har opdaget, der dog også i vaces, layamons, den brunsvigske og nogle andre rim-krøniker fandtes endeel, som var godt at giemme, så det lader sig nemt forklare, hvi også den danske rim-krønike blev kastet som feie-skarn på den æsthetiske mødding. hermed er imidlertid, som man let seer kritiken ingenlunde retfærdiggjort, allermindst, når jeg har ret i at den danske rim-krønike poetisk overgåer alle andre, såvidt som bøgen alle andre skov-træer.
en rim-krønike kan nemlig enten udmærke sig ved enkelte smukke steder, eller den kan heel igiennem tiltale folke-hjertet ved sin folkelige tone, sin levende opfattelse af moders-målet og sin inderlige deeltagelse i landets vee og vel. det sidste er, såvidt jeg veed, ikke tilfældet med nogen anden rim-krønike, end den danske, men at det er tilfældet med den vil ingen dansk læser kunne negte, og såsandt derfor som folke-ånd, og fædernelands-kiærlighed er poetiske, da er vor rim-krønike det visselig også i udmærket  grad. nu veed jeg nok, de nyere æsthetikere sædvanlig er noget prutne med det og vil ikke lade det patriotiske være poetisk, men idet jeg strax indrømmer, at ingenlunde al patriotisme er poetisk, så påståer jeg dog frimodig, at nationaliteten og moders-målet, når der er ånd i dette og kiærlighed i hin, høre til de poetiske virkeligheder på jorden, der i åndens øine ståe høit over alt hvad der er blot digtning, hvorfor også et levende udtryk deraf, selv hos et fremmed folk, f. ex. grækerne, virker sympathetisk på ethvert poetisk hjerte, end sige da udtrykket af det samme hos os selv. at imidlertid indtrykket her ingenlunde blot beroer på udtrykkets beskaffenhed, men bliver stærkere eller svagere, eftersom fæderne-land og moders-mål er os kiære, følger af sig selv, og da lærde folk nu sjelden er meget patriotiske uden for “den lærde republik,” og da de danske lærde i det syttende og attende århundrede i deres classiske eenfoldighed sædvanlig troede, at skulde det danske sprog blive tålelig, måtte det være ved at formes i pennen efter latinske, franske eller tydske mønstre, så var det intet under, man begrov den danske rim-krønike så dybt at vi havde ondt ved at finde den; thi tænker man danmark og dansk i folke-munde bort, da er den vist nok 
   ei værd at tage op på en vei. besynderligt er det vist nok, at så grunddansk en literator som gamle nyrup, hvem virkelig alt hvad der levende slog på de nationale strænge poetisk tiltalde, også brød staven over rim-krøniken, men det kom åbenbar af et vist hexeri, der er ved de “lærde fordomme,” som giør, at en bog, som de lærde engang eenstemmig har sat i band, den enten læser ingen studeret person, eller nødes han på embeds-vegne til at titte i den, da ryste hænderne, som det var siprianus, og føler han sig tiltrukket af nogle enkelte linier, da smider han bogen i en hast og korser sig på  latin, for ikke at blive forgjort. det klinger pudsig, men det er både sandt og sørgeligt, ja, det gåer såvidt, at skiøndt jeg aldrig har kiendt en større vovehals mellem bøger end jeg selv er, og skiøndt jeg ikke vidste rettere, end at sky-hårene for de lærdes ban-stråler var for længe siden blæst af, så blev jeg dog over 30 år gammel, inden jeg fik mod til at see med egne øine, hvad den gamle danske rim-krønike havde syndet, og fandt da at så puur og pære-dansk en bog havde jeg aldrig i mine dage læst, så “latinerne” havde ligeså skiellig grund til at fordømme, som jeg til at ophøie den. –
(fortsættes).
n. f. s. grundtvig.
når jeg altså erklærer den danske rim-krønike for et såre poetisk værk i sit slags, da mener jeg naturligviis det slags hvortil den hører: de trohjertige rim-krøniker nemlig, hvori den ny verdens mest poetiske folke-stammer udtrykde deres nationale og patriotiske følelse, og skiøndt denne følelse ikke er den dybeste menneskelige, er det dog den dybeste folkelige følelse, og såvist poetisk, som det kun er ved en åndelig selv-fornægtelse enkelt-manden sammensmelter med sit folk, og det nærværende folk med det forbigangne og tilkommende. denne nationale og patriotiske følelse, der, i forbigående sagt, netop er sjælen i de homeriske helte-digte, kan nu vistnok være så verdslig, egennyttig og røveragtig som f. ex. den romerske, og derved tabe næsten hele sit poetiske gehalt, men vi see dog godt på brud-stykkerne af ennius, at selv den romerske rim-krønike (sit venia verbo) vilde ved sin trohjertighed forlystet os, og hvorledes skulde da den danske rim-krønike undgåe at være såre lystelig og i høi grad poetisk, når den virkelig udtrykker den danske national-følelse, der, ligesom til trods for alle udvortes hindringer, har giennem år-tusinder forenet dannemænd og forenet dem i det fredeligste og uegennyttigste, altså i det hjerteligste og menneskeligste øiemed, vi hos noget folk kan spore!
medens derfor ethvert folk, som elsker det gamle fællesskab og ønsker at fortsætte sit eiendommelige liv, i sin rim-krønike har sin ægte “fædernelands-catechismus,” når de forståe at benytte den, således har danmark i sin en catechismus, der giør fædrene både moralsk og poetisk ære, og er ei blot forklaringen men al den kiærlighed værd, vi og vore børn kan lade os lokke til at skiænke den. det er 
 nemlig ikke blot den rene danske, livlige og elskelige tone, som den hos en enkelt gestalter sig, der udmærker vor rim-krønike, men dens form som “konge-monologer” er, uagtet sine mange naturlige brøst, dog i det hele så levende, at den giver bogen både i sprog og tone en vis dansk almindelighed (universalisme), som er mageløs og uskatterlig. denne egenskab vil nu vist nok rim-krøniken for en stor deel tabe ved omarbeidelsen, hvis monotoni i grunden vil praktisk bevise min påstand, at krøniken oprindelig er et værk af mange penne; men derfor skal omarbeidelsen også kun betragtes som et “nødvendigt onde,” uden hvilket krøniken ei igien kan blive så almindelig en “læse-bog,” som den bør være, og det må ingenlunde forhindre, men skal netop pådrive og lette den levende benyttelse af grund-skriftet, som almuens og hele ungdommens lærere giennem os skal lære at kiende, elske og i sine bedste dele levende forplante.
det er en drøm, vil sagtens mange sige, en drøm, som hele min anskuelse af folkelig dannelse og statsmæssig oplysning; men når man indseer, at i så fald er også folke-livets fortsættelse og statens åndelige varighed kun en drøm, da vil dog vist alle ægte danne-mænd og danne-kvinder dele den følelse hos mig, at drømmen er alt for sød og den modsatte virkelighed alt for bitter til at man godvillig skulde giøre et bytte, ordsproget sanddru har stemplet, som gjort på bedrag!
jeg humle vil ei have forgiæt,
vi danske vi er af japhets æt,
som skjulde sin fader, da han låe bar,
og cham han holdt ham kun for nar,
derfor han også velsignet blev,
med sem sin broder gild og giev,
da noe velsignede hannem med gud
 og bød hannem bredes i verden ud,
og cham hans broder at være hans svend,
som været han haver og er så end.
velsignelsen hun er alle mands tarv,
og ganger hos dannemænd i arv,
de hende beholde til evig tid
og leve tilsammen foruden nid!
men nu fremdeles, forståe mig ret,
jeg var kun høvding i videslet,
så kaldtes sælland fra første færd
og småland alle så noget nær,
som groe og grønnes i øster-sø’n,
med falster, lolland og høie mø’n.
dengang i dannemænds føde-stavn
bar ingen krone og konge-navn,
før tydsken han brød i jylland ind
og lagde på mord og mand-slæt vinn,
han tænkde, derpå det kiendtes bedst
hvem der var til sønder-jylland næst.
til lykke god jyde da kom ihu:
til søn jeg havde en kæmpe dru,
thi skikkedes bud der efter ham,
og tydsken fik både last og skam.
det smagde jyden så farlig godt,
min søn han keisede til sin drot,
og efter ham, for han hedd dan,
sit kiendings-navn fik danmarks land,
som bære det skal i allen stund
fra vester-havet til kalmar-sund,
med hele jylland fra top til tå,
fra skagens-rif og til sønder-å!
det var en glæde, jeg gamle mand
som konge-fader da fik af dan,
for det er forældres bedste held,
når børn de har, som skikker dem vel,
og angul, så hedd min anden søn,
ved slien han blev en hertug skiøn,
og som jeg siden har hørt og spurgt,
for angler det gik som det var smurt,
de tog et rige i vester-strand
og kaldte på timen det ængeland,
så dan og angul, de brødre to,
 vist aldrig glemmes, det jeg kan troe,
og mens de mindes, jeg tænker glad,
(for fader og søn de følges ad)
en lille fugl synger stille hen
ved humle-ore for dannemænd.
den gård jeg havde mig bygt til gavn
og kaldet den efter mit eget navn,
og der jeg ligger nu efter min død,
hvor jeg havde boet i lyst og nød,
hvor sællandsfaren i grønne vang
reed sommer ad bye ved fugle-sang!
det bør hver konning at have for sædd:
beskærme sit rige og holde fred,
og vide og giøre sin almue gavn,
for hvilken han bær sit konge-navn.
jeg veed af mig selv kun som en knøs,
der var både fader og moderløs,
de danske dog sagde i lys og løn,
jeg var de forrige kongers søn,
og skulde kun slægte den bedste på:
kong dan, som blev med æren grå,
og grå er jeg blevet nu som han,
og fik min deel uden rov og ran,
ja, immer det godt hos mig forslog,
hvorvel jeg hellere gav end tog.
jeg førde kun krig for lande-fred,
den eneste, folk kan vinde ved.
jeg elsked mit riges gode mænd,
og elsket jeg var af dem igien,
men fattig-folk havde jeg også kiær
og trøsted og hjalp dem hver især,
for af den rigdom, en konge har,
ei mindst er mildhed og gode svar!
thi roste mig bonden bag sin plov,
for al upligt kaldte jeg ulov;
mig roste og kvinden ved sin teen,
for jeg var ikke af stok og steen;
mig roste selv fangen i tårnet sad,
for jeg bar ei til den usle had;
 mig lasted kun trælle, som jeg gav frie,
og basted igien for skielmeri!
mit mester-stykke i ungdoms-år,
da flest kun lyster at bede rå’r,
det var at med bælte mit jeg bandt
en bjørn, som her jeg i skoven fandt,
han var så glubsk, at det var en gru,
thi rose mig alle småbørn endnu!
hvad mest mig undred i mange år
det var en skjald under hvide hår,
han meget vidste, for vidt hanhar foer,
var rig på alvors og gammens ord,
og alt hvad han slog eller pegde på,
det var som jeg det for øine såe.
han kvad en vise blandt anden leg,
som gjorde mig både rød og bleg,
men hued mig dog så underfuld,
at gierne jeg veied den op med guld.
han sang om et land i nørre-leed,
hvor kongen var død og hjertet sveed,
de gode græd og de onde loe,
hvor ingen hegner, kun torne groe!
da kom en snekke for fulde seil,
med løve-hoved og hjerte-speil,
med guld og våben og stads om bord,
men ikke en sjæl ved mast og ror,
dog var der liv, for en lille dreng
alene låe i den store seng,
en neg var bundet med ax og strå,
den hviled drengen sit hoved på,
og hvor han sov, både spæd og spag,
der vaied over et konge-flag!
hvor det i landet blev hørt og spurgt,
det tykdes alle et jertegn stort,
de hvisked: barnet er odins søn
til drot os skikket fra ham i løn!
de satte negen da på sin rod
hvor danne-kongen han ellers stod,
så tog de store den lille op
og kiønt ham satte i axe-top!
da nyt man spurgte med våben-gny,
 og høit det gjalded i vilden sky:
hil dig, vor konning, bliv rund og bold,
så skjalde sjunge om danmarks skjold!
jeg veed ei selv, hvorvidt jeg troer,
at det var meer end gammens-ord,
men visen dog mig gik så nær,
at først enstund jeg tied kvær,
men stod så op, til lyd jeg slog
og så i sal til orde tog:
det høre mine gode mænd,
når jeg i fred er sovet hen,
udføres vil jeg, som han sang,
jeg kom herhid til dane-vang,
og til man på det vilde hav
opsporet har min konge-grav
skal, tænker jeg, i styris-havn
en skjoldung bære konge-navn,
som minder, både rund og bold,
hver fugl i skov om danmarks skjold,
indfinder altid sig på ny,
og tit som faldet ned fra sky!
jeg stammed fra nor og den gamle snee,
og styred de nordiske riger tre,
man sagde om det spir jeg holdt,
at det var som en iistap koldt,
og af min tykke pile-sky
der gik som af et sne-fog ry,
min abild-gård og har det lov,
den var en rimet nåle-skov,
mit høisæde var et nøgent fjeld,
min tids-fordriv var skiæld og smæld,
mit liv var som en kane-fart,
der lystig gåer og endes snart!
grønskollingen fra bøge-land
fløi op og blev min bane-mand,
og bølgen sang i øster-sø:
de mødtes mildt som frost og tø!
frihed er bedre end sølv og guld,
var hele verden og deraf fuld,
så tænkde dannemænd og jeg,
derfor jeg fandt til thronen vei,
fældte min faders bane-mand,
frelste derved mit fædre-land;
men æventyrlig og fuldsær
var dog hele min levnets-færd,
så, når jeg seer på tidens strøm,
tykkes mit liv mig selv en drøm.
brage hedd foster-fader min,
han var på harpe en mester fin,
forskiel jeg tit ei veed derpå,
hvad jeg hørde og hvad jeg såe,
as og jette og trold og ælv
blander sig med hvad jeg er selv!
klarlig mig dog for øine ståer
som det var hændtes mig i går,
hvordan engang i leiervold
frelste mig sært en gråskiæg bold,
satte mig op på sin høie hest,
og, hvad mig hued allerbedst,
reed som på konge-vei i trav,
sporenstregs over det vilde hav,
spå’de mig så, hvad stik og holdt,
baxen og bugt med en løve stolt
og, når jeg drak dens hjerte-blod, 
uforligneligt løve-mod.
derfor nu råder jeg, som en ven,
skjoldung-drotter og dannemænd,
løver og hjerter mangefold
føre de skal i deres skjold,
holde i fare trop og fod,
vise i velstand ædelmod!
dog, hvad kun sjelden jeg har fortalt,
er hvad jeg glemmer dog sidst af alt:
oppe i norge en aften-stund
tog jeg kanskee mig et lille blund,
da, efter gammel skik i nord,
bænket vi sad om drikke-bord,
 lytted til sagn om våben-gny,
kæmpe-værker og helte-ry.
alle som boe på det høie fjeld
var det den deiligste vinter-kveld,
klingrende frost med norden-vind,
lyst af det klare måne-skin,
og under sagn om birtings-bad
ulvene tød og kræved brad,
og under kvad om valhalds ild
skjold-rækken blinkede sælsom mild!
mig som en steen dog på hjerte låe
lysegrøn bøg og bølge blå,
klokker i enge og guld i vang,
nattergal-slag og lærke-sang!
arne-gruen mit øie faldt på,
luen hun brændte så sælsom blå,
underlig flagrende hid og did,
vilter og væver, dog mild og blid,
lige ved gruen nu halvt opsteg
for mine øine en kvinde bleg,
gammel af ansigt, men favr og fin,
kun med en rynke i sit lin,
venlig hun strakde ud sin arm,
smilende pegde hun på sin barm,
der sad en urte-kost fuldstrag,
frisk som den bundet var i dag.
kan, tænkde jeg, på frossen jord
sådanne blomster vel groe i nord,
ikke er det, om syn jeg har,
vinter-giække til sommer-nar!
kvinden hun giætted min tanke snild,
rakde mig urtekosten mild,
smilde derved så yndefuld,
vinkede mig så moderhuld,
at på den gamle jeg leed fuldtrygt,
fulgte og med uden tvivl og frygt,
sad under kåben lyseblå,
alt som på moder-arm de små,
sank og, som de, med moder sød,
uden et suk, i jordens skiød,
slap giennem mulm og mørke brat
did, hvor i stjerneklare nat
svæved, omkring en sti fuldsmal,
konninge-skygger i tusind-tal;
stavred så over fuldstrid en å,
hvor med de bølger sorteblå
 rullede hen i flæng og flok,
hjelme og skjolde og brynjer nok,
buer og pile og spyd og sværd,
alt hvad der hører til herre-færd;
rakde så did, hvor ved lys man såe
jorden skjult af kiærminder blå,
vældige kiæmper med våben-gny
sloges livagtig som født på ny!
dertil vi kom da godt og snart,
men blev så standset i vor fart,
mødte en mur af første rang,
overhånds både stor og lang;
kvinden vel gav et dygtigt hop,
kom dog ei nær på midten op,
lille hun gjorde sig med konst,
ledte om sprækker dog omsonst,
kunde ei flyve foruden fier,
vilde ei lykken friste meer,
gav mig dog ved et uskyldigt kneb
om hvordan hisset der var begreb:
hals på en hane om hun vred,
hovedet lukt over muren stred,
og, inden kroppen endnu var sval,
rivelig hørde jeg hane-gal,
syndes det var en afgjort sag,
liv kom i dødt deromme bag!
orlog for resten var min dont,
ligefra norge til hellespont,
og, fremfor alt, jeg sloges tæt
mangen god gang med svipdags æt,
til vi blev trætte begge to
og slog os derfor kiønt til ro.
da mellem mig og upsals drot
fostbroderskabet blev farlig godt,
vi, som vi lovede vist og fast,
stod med hinanden last og brast,
så, da engang man løi mig død,
drukned han sig i mjøden sød,
som det var spået den gode mand,
han skulde drukne på tørt land,
og da jeg spurgde, det gik ham så,
hængde jeg mig tilsøes i rå!
(fortsættes.)
n. f. s. grundtvig.
hver konning og hver mægtig mand
burde dem at ære som skrive kan,
fordi at hvad som mandelig giørs
i fremtid det ei længe spørs,
men bliver snarlig reent forglemt,
uden det vorder i skriften giemt.
skiøndt i min tid jeg dåd bedrev,
dog havde jeg ingen som derom skrev,
thi ståer jeg blandt andre konninger så
som træet, der ingen frugt er på.
omsider, da alderen gik mig på,
mig lysted ei riget at foreståe,
men skifted det mellem mine sønner to,
på sådan måde, for fred og ro,
at mens den ene var drot til lands,
den anden det være skulde til vands,
 og skiftes til det hvert år især,
så ingen skedte derved for nær.
jeg råder alle hver og en,
som skal i leding fare,
at de tage ei nygifte mænd
med dem i deres skare,
de sidde langt heller hos deres husfru’r,
og dem både klappe og kysse,
end stande på marken som en muur
for pile-skud og bysse.
jeg tog til mig nygifte mænd,
at vogte rigets strømme,
men da jeg såe mig til igien,
de tænkde kun på at rømme;
derfor fik jeg både last og skam
inår jeg skulde borde
med andre folk som førde bram,
 jeg dem ei møde turde.
min broder lod jeg slåe ihjel,
fordi jeg hannem misyndte,
at han med sig havde immer held,
ihvad han så begyndte.
hans sønner havde jeg og tænkt at slåe,
at ei de mig skulde giengiælde,
men måtte min agt dog ikke nåe,
de løb udenom min fælde!
i vare tog med snildhed stor
dem deres foster-fader,
for trindt dem gjorde han ulve-spor
på veie og så på gader,
tog så et par andre drenge små,
og splittede dem tilskamme,
så andet kunde ei jeg forståe,
end det havde været de samme;
men siden da de var voxet op,
fuldhedt de mig hiemsøgde,
og hevnede skade på min krop,
som ræv de mig udrøgde.
det kom med synd, det gik med sorg,
det er fuldondt et bytte,
og det slåer til på konge-borg
som i en stodders hytte.
jeg takker de ædle dannemænd,
som satte på mig en krone pæn,
og for det samme bør alt mit kiøn
vel takke med mig hver moders søn,
fordi den ære, som mig var gjort,
ei mødte dem før, det jeg har spurgt,
og løfte sig må vel glut på tå
hvor krone hun kan til hue nåe.
da jeg nu var kommet i konge-rad
da var jeg modig og hjerteglad,
ved slien der bygde jeg hedeby,
men måtte dertil og siden tye,
da sællandsfar gjorde sig til knud,
og sagde: morlille gåe jert skud,
 vi sige det ikke jert kiøn til spot,
for kronen hun klæder jer farlig godt,
men ståe for styret på land og strand,
det passer dog bedre for en mand.
jeg var vel kun en greve-søn
men dog af konge-stamme,
som, høi og lav, blev frisk og grøn,
og resten er det samme.
jeg vidste godt, der skrevet stod,
skiøndt ei latin jeg kunde,
at uden drot er mild og god
han trives ingenlunde,
thi eftertragted jeg den roes
på konge-stol og stade,
at ei på ære, liv og gods
jeg vilde nogen skade,
ei agte, om det faldt mig let,
til strænghed grund at finde,
men lade nåde gåe for ret
og kiærligheden vinde!
det samme råder jeg min æt
i femten ledd og flere,
da skal som bøg i skoven net
vort stamme-træ florere.
der ståer og skrevet, som jeg veed,
skiøndt tit forgiæt, desværre,
at ikkun den som stifter fred
er broder til vor herre,
thi lagde jeg på fred og vinn
i alle mine dage,
og mens min æt har samme sind,
den gud skal velbehage!
dog, man den fred kun har på jord,
som naboer vil unde,
så den for dannemænd i nord
kun bliver nogenlunde,
thi svensken er på krig opsat,
og snild er han tillige,
det fik at mærke jeg fuldbrat,
 jeg skal ei andet sige!
det gamle brev fra kalmar-by
ham gjaldt ei for en hægte,
men sine feide-breve nye
han lærde mig var ægte!
kong erik sad i visby end,
der fik han svenske gjæste,
og skiøndt han ikke var min ven,
var dog min hjelp den næste.
han skrev mig til i al sin nød,
jeg skulde ham undsætte,
thi skikked jeg ham øl og brød
og jævnede den trætte,
jeg lagde til med orlogs-mænd,
med bøsse og med bue,
og gulland tog jeg smukt igjen,
mens visby stod i lue!
så ægted jeg i kiøbenhavn
en faur og fiin fyrstinde,
hun dronning blev til danmarks gavn
som hun var før herinde.
dorthea hedd den konge-brud,
for vore ældste sønner
jeg meen, sanct olav og sanct knud
vor afkom vist belønner:
vi kaldte op det helgen-par,
som vogter nørre-leden,
og første-grøden offret har
vi så til evigheden,
thi knud og olav heden gik
med deres helgen-navne,
gud lade hans og frederik
med deres æt det gavne!
vor dåtter gav vi navn fuldgodt,
for hun blev kaldt margrethe,
og hende fik den skotske drot,
skiøn medgift vi udredte,
så skotten derved silke spandt,
vi var ei pengestærke,
men satte ørkenøer i pant
og hetland, vel at mærke.
med svensken kom jeg i labeet,
 det skulde jeg ladt være,
den iis er falsk, som man har seet
ei briste kan, ei bære!
jeg hyldet blev på møra-steen,
og kront i upsals-choret,
men eed, som vorder kun til meen,
fuldbedre var usvoret!
engang det kom så vel i lag,
da vi på herlyng fundes,
at det blev til et hoved-slag,
de deilig overvundes,
men da jeg foer afsted, på ny
at tage dem til nåde,
på brunkebjerg ved stokholms by
de mødte på en måde,
med snak de holdt mig op en stund
og sanked folk sålænge,
men slog så til af hjertens grund,
for retten sværd fik giænge.
de tog mig på det ømme sted,
der styrted mange døde
af mine folk og deres med,
så hjerter måtte bløde,
de skiød mig selv forudenforudens fals
to tænder ind i munden,
steen sture var fuldhård en hals,
og jeg var blød i grunden!
da de nu gik så avet om,
og glemde dyd og ære,
jeg hjemme blev og did ei kom,
lod hvad de var dem være!
en valfart gjorde jeg til rom,
til bod for svenske reiser,
og stads de gjorde, hvor jeg kom,
ad mig som ad en keiser,
og da jeg kom til pavens gård,
med gaver som var gilde,
med sild og bergefisk og mår,
jeg såe ansigter milde.
jeg herberg fik i pavens slot,
mig roste alle munde,
og lærde mænd beklaged blot
 at ei latin jeg kunde;
men mester henrik var min tolk,
beskeed gav han med ære,
og hvortil har man lærde folk,
når man det selv skal være!
dog lære kan nu og min søn,
om han har lyst, hver glose,
for paven mig, med aflad skiøn,
og med den gyldne rose,
gav lov, i sancte peders navn,
at grunde flux herhjemme
en studigård i kiøbenhavn,
til boglig konst at fremme;
det er nu skeet til danmarks priis,
og jeg tør nok formode,
at dannemand skal vorde viis
med tiden til det gode!
for resten såe man alt i fjor
på dansk et mester-stykke
i krøniken, som niels fra soer
med vers til mig lod trykke:
der rimes net om hver en drot,
fra dan til mig og dorthe,
min studigård det klæ’er ei godt,
om resten bliver borte!
at halv tilkiøbs og halv til arv
jeg holsten fik alene,
det blive skal til danmarks tarv
jeg meen, i tider sene,
det, som jeg bad ham, keiseren
til hertugdom ophøied,
og, for han var min gode ven,
han ditmarsken tilføied,
det sidste er vel ei så redt,
fuldkrye er marskens burer,
såmeget man dog før har seet,
på leilighed man lurer,
det giør vel hans og frederik,
for, efter keiser-retten,
jeg skifted blandt dem hvad jeg fik,
med brevet følger trætten!
død var helten, brudt var freden,
tabt var alt, på staden nær,
hvor, som konge-fugl i reden,
end jeg trodsed, ærekiær,
jetten fra de golde bjerge,
vilde mod ham staden værge,
eller jordes i dens grus!
stolt var jetten og vredladen,
trodsed på sin over-magt,
sagde høit om konge-staden:
var med himlen hon i pagt,
hængde halvveis alt deroppe,
“tusand tyltar” om mig hoppe,
jak tok henna likefullt!
karl gustav hedd den jette,
vidtberømt af birtings-bad,
blæste på den danske slette
derfor ad min hoved-stad,
ei for blæst og ei for blide,
ei for storm om vinter-tide
faldt omkuld dog axel-huus!
borger-mand fik mod i bringe,
slog til ridder sig fuldbrat,
morgen-stjerne gik for klinge,
hue-dusk for fier i hat,
glose-folk fik sværd ved lænder
og grøn-skolling hår på tænder,
jetten fik da last og skam.
under skak og gyldenløve
kæmped alle mand som een,
og, når sværdene blev sløve,
var mit ord en hvæsse-steen,
hvor jeg kom, der såe jeg helte,
og jeg kom, hvor kugler meldte
der var hedt, hvor de kom fra!
kun med skud vi talte timer
giennem dimmel-uger ti,
når det ringer, når det kimer,
gienlyd høre man deri
af den klokke-klang som meldte:
hungre skal ei danske helte,
fugle kom med føden brat!
det var opdams orlogs-snekker,
hid de fløi med seiers-sang,
skiøndt fuldmangen svensk tre-dækker
studs dem gjorde veien trang,
så i sund, når gud befaler,
holland selv to admiraler
sætter til for kiøbenhavn!
vel det brede var tilbage,
men det knappe var forbi,
talte var de tunge dage,
natten har kun spøgeri,
gienfærd, manet op af trolden,
stormed i lig-skjorter volden,
sank i grav ved hane-gal!
dog mod slige natte-ravne
roes det er at holde stand,
og den roes skal aldrig savne,
kiøbenhavn! din borger-mand,
selv fra kveld til morgen-gryet
i hans dåd jeg såe fornyet
kæmpernes fra heden-old!
snart det spurgdes over beltet,
jettens hær fra brunke-bjerg
til en steen-buk var indsmeltet,
kæmpen sunket til en dværg;
snart det spurgdes over sundet,
jetten var med eet forsvundet,
orme axlede hans skind!
nu, da natten hun var omme,
holdt igien vi “herre-dag,”
 det skal danske ihukomme,
mens der vaier konge-flag;
det skal konger kiærlig mindes,
mens i dem en dråbe findes
af mit kongelige blod!
adels-mand og præst og borger
mødtes brat i axel-stad,
bonden tav med sine sorger,
han ei meer på thinge sad,
adlen tænkde på sit eget,
regned dertil alt for meget:
bondens sveed og landets marv!
det såe borgeren og præsten,
tænkde på det heles tarv,
såe i hver en landsmand næsten,
rakde kronen mig til arv,
bød for alt mig ene råde,
skifte ret og skiænke nåde,
som en fader for mit folk!
så på fædre-landets alter
blev den danske krone lagt,
hver, som efter mig forvalter
med den uindskrænket magt,
mindes vel, at den blev givet
ei til døden men til livet,
ei til eens men alles gavn!
til min hele æt det voved
dannemænd at fæste tro,
for min hele æt jeg loved
hver at nyde sit i ro,
loved dannemænd at finde
christendom og mildhed inde,
hvor de spiret såe udstrakt!
retten have må sin giænge,
som for store, så for små,
konge-magt, sålidt som penge,
den i danmark bøie må;


 til, på majestætens vegne,
uden sky derom at hegne,
satte jeg en konge-ret!
den skal ståe til verdens ende,
vidne høit fra slægt til slægt,
at vor magt vi fik i hænde
kun til rettens vare-tægt,
vidne med den store gave:
dannemand er ingen slave
og lands-fader ei despot!
borger skal med adel stemme
i mit råd til landets tarv,
bondens frelse ei at glemme,
i ham stikker folkets marv,
men på een dag stort ei bygges,
kun med læmpe kan det lykkes
ret at ramme alles tarv!
dertil også må man have 
lærde mænd og boglig konst,
jeg med bøger mange skabe
fyldte derfor ei omsonst;
bøgerne i konge-sale
godt engang sig skal betale,
viisdom giør det bedste guld!
jeg bekiende må, desværre,
i hvor høit jeg sad på strå,
sygdom er dog hver mands herre,
kryber af men flyver på,
bleger hårene med sorgen,
som i hytten, så på borgen!
lægen, som var flux tilrede,
loved vel, med store ord,
mig og riget at helbrede,
og sin doctor let man troer,
værre, fandt dog patrioten,
lægedommen var, end soten!
jeg og riget kom på randen
af den rene undergang,
lykken bedre end forstanden
over svælg dog lagde spang,
ja, til lykke, selv trods kuren,
sig hos begge hjalp naturen!
med sit hoved sat på stage,
stats-kvaksalvere til skræk,
og for alle drotter svage
til et stort advarsels-træk,
struense, som han var pælet,
ståer i folke-eftermælet!
tidlig trådte jeg tilbage
fra den store skue-plads,
dermed dog udrandt ei fage
sandet i mit time-glas,
og det navn har ingen fare,
som på jord kan mit udvare!
var de sunde, var de stærke,
kongerne i syd og nord,
få dog vandt et mindes-mærke,
hvoraf bedre der gik ord,
end af mit der gåer i vangen,
lukt i sky med folke-sangen!
for sin fader aldrig satte
søn en bedre minde-steen,
hvortil bønder kan forfatte
indskrift med dengod igod med tale reen:
hun skal hedde “friheds-støtte”
skam fåe de, som hende flytte!
derfor jeg, som fredriks fader,
siger med den gamle skjald:
vel den mand, sig efterlader
slig en søn i konge-hald,
broder fiin til norges balder:
adelsteen i ungdoms alder!
ja, den prindse-tid skal mindes
efter mangen kronet dag,
med dens trøst og kan forvindes
mangt et tab og torden-slag;
folk og konger deraf lære,
fælles magt kan meget bære!
fra min borg jeg måtte flytte,
da den røde hane goel,
lige fast i hver en hytte
jeg dog sad på konge-stol,
mens kong ludvig måtte bløde,
og hans slot stod tomt og øde!
næste år gik op i luer
snart min halve hoved-stad,
og for mine konge-stuer
sælsomt da sig vendte blad,
brandlidt selv jeg hused mange,
hytte-børn fik bue-gange!
det var som i frankerige:
kongen ud og folket ind,
hvilken forskiel dog tillige,
som på måde så på sind!
her det såes ved ildebranden:
huus vi lånde godt hinanden!
høit det lød i slottets porte:
adel ned og borger op,
mellem hvide, mellem sorte,
intet kiøb på sjæl og krop,
som i syden, så i norden,
frihed over hele jorden!
dog som chor om konge-mordet
sligt ei lød i våben-gny,
med det lød fra drikke-bordet:
“kongens skål” i høien sky,
“fyrste-parret længe leve,
som til lov giør friheds-breve!”
rundt det løb om øster-søen,
spurgt det blev til “chinas kyst,”
at i nord på bøge-øen
kongens liv var folkets lyst,
nyt og godt hvert år i giære,
folkelighed kongens ære!
der, så lød det trindt om lande,
er hver havn en maste-skov,
der på ager, som i strande,
godt i fred gåer alles plov,
som for gud, for retten lige
der er fattige og rige!
liflig der er aften-stunden,
efter travlhed fri og stor,
hvor med fuglene i lunden
kappes skjaldene i chor;
digt, som i den gyldne alder,
der med dåden sammenfalder!
så det lød, til våben-braget
skrækked op af fredens skiød,
da kun om skiærthorsdags-slaget
sangen vildt i skyen lød,
stort var tabet, seiren liden,
troen tabt på gylden-tiden!
fra den stund kun lidt jeg sandsed
hvad om mig der foregik,
smilende ei meer omdandsed
folket thronen for mit blik,
lade-fristen til man skyder
savner alle fredens dyder.
jeg kun vågnede i smerte
ved det høie våben-gny,
sønderknust mit konge-hjerte
blev af grådens røst i sky:
byen brændt og flåden taget,
sundet lukt for konge-flaget!
kræver så, mathildes broder!
hendes medgift du igien?
hun var jo dog fredriks moder!
gåe til kaps nu orlogs-mænd!
kald det bytte, kald det åger,
lige galt dog af vor svoger!
n. f. s. grundtvig.

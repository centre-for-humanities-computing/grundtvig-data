det kan vist ikke undre nogen, som har læst professor 
clausens
 
nysudkomne

 bog, kaldet: 
catholicismens og protestantismens kirkeforfatning, lære og ritus, vist ikke undre nogen af denne bogs alvorlige læsere, at jeg træder op imod dens forfatter, ikke som recensent, men som kirkelig modstander; thi han har i denne bog stillet sig i spidsen for alle den christelige kirkes fiender og guds ords foragtere i landet. vist nok har professoren, som skribent, intet navn, mig synes heller ingen kraft, til at være anfører, men hans stilling som præste-lærer, og hans ry som 
exeget, mellem de unge theologiske studenter, giver ham i den danske menighed en kirkelig vigtighed, det vilde være uforsvarligt at oversee. for at betegne dette, for at minde om, at striden fra min side slet ikke er personlig, og ingenlunde blot  videnskabelig, men så reen kirkelig som mueligt, derfor kalder jeg dette feidebrev kirkens gienmæle, indskydende dermed sagen, fra den blotte læse-verden, for den almindelige christenheds domstol. det er altså her præsten, der, som lærer i den christelige kirke, sigter den theologiske professor, som præste-lærer i kirke-skolen, og påståer, at, som ærlig mand, må han enten giøre den christelige kirke høitidelig afbigt for sin uchristelige og forargelige lærdom, eller  nedlægge sit embede og aflægge sit christne navn. dette er min ufravigelige påstand, i den christelige kirkes og menigheds navn, og vil professor 
clausen
 ingen af delene, da erklærer jeg ham herved, på kirkens vegne, som var, som er, og som skal blive, og hvis lærdom ligger klart udfoldet, velbekjendt i dens historie: på den eneste ægte historisk-christelige kirkes vegne, for en falsk lærer, som misbruger det christelige navn til, såvidt han formåer, at forvirre og forføre menigheden, stræber at undergrave den kirke, han udgiver sig for at ville tjene og befæste!
inderlig skal det glæde mig, om denne betingede  erklæring aldrig træder i kraft, men min påstand kan jeg aldrig, uden selv at udelukke mig af kirken, tage tilbage; thi den christelige kirke er ingen tom eller omtvistelig indbildning, det er en åbenbar kiends-gierning, et velbekiendt historisk factum, som al verdens protest ei kan rokke et hårsbredd, end sige tilintetgiøre; hvad der  beviislig har været christendom, fra begyndelsen, det er og bliver christendom ei blot til verdens ende, men i al evighed, og derfor må ingen udgive for christendom hvad der beviislig ikke er det, hvad der ei kan være det, med mindre den sande, den ægte christendom skulde være den falske, som ei kan siges, uden åbenbar sandheds-fornægtelse. det er heller ingen tom ordstrid; thi den christelige kirke er en stor, en mageløs kiends-gierning, hvortil mangfoldige store kiends-gierninger, giennem henved et par årtusinder, er, som dens virkninger, uopløselig knyttede, og det heraf udspringende vidnesbyrd, godt eller slet, har den christelige kirke unægtelig eneret til, som den ei kan giøre giældende, uden ved at udelukke dem, der protestere imod den, og vil dog, ved falskelig at bære dens navn, i de ukyndiges og vankundiges øine tilsnige sig dens glands.
spørgsmålet er da blot, om jeg ikke selv er en falsk lærer, eller dog en blind ivrer, som udgiver noget usikkert og tvivlsomt for den christelige kirkes grund-lærdom, eller for angreb derpå, og det er hvad jeg må overlade til kirkens og menighedens dom, nu og herefter, i det jeg herved lægger professorens bog ved siden ad kirkens bekiendelse, og erklærer: de lade sig umulig forene.
jeg veed, at det skridt, jeg her giør, er i vore dage usædvanligt, i manges øine latterligt, og i manges uforsvarligt, men det er ikke desmindre veloverlagt, og aldeles nødvendigt, når jeg ikke, efter  min nærværende indsigt, vil være en forræder mod den kirke, hvori jeg har annammet mit saligheds-håb, og hvori jeg har kald til at udbrede og forsvare det store evangelium, mig er betroet at 
prædike
. det skal, under alle bedømmelser og alle mulige følger af et sådant skridt, være mig nok, at jeg veed, med uomstødelig vished, jeg har kun gjort min ueftergivelige skyldighed, og alle billige dommere skal finde, det er noget ganske andet, end når præster og theologer, lige siden det nicæniske conciliums dage, forkiættrede hinanden, for deres egne meningers eller omtvistelige lærdommes skyld, thi kan jeg end ikke frikiende mig selv for i min ungdom at have gjort noget sådant, giør jeg det dog ikke her. såsnart et concilium, en pave, eller et theologisk facultet, anmasser sig skrift-fortolkningen, og udelukker de lærere af kirken, der fortolke anderledes, uden dog derved beviislig at bestride eller modsige den, hele menigheden bekiendte, oprindelige christendom, da lider himmeriges rige vold, og de som giøre vold rykke det til sig, thi hoved-spørgsmålet er ikke, hvis theologiske mening der er den forsvarligste, men med hvad ret en enkelt theolog eller et heelt theologisk selskab udgiver sin skrift-fortolkning for den eneste rigtige, uden at kunne unægtelig, soleklart bevise det. enhver stat har, på eget ansvar, lov til at bestemme en vis fortolknings-regel, alle de lærere skal følge, som den vil lønne, beskytte, eller også kun tåle i landet, og det bliver vores sag, om  vi for kirken, skriften og samvittigheden kan forsvare at underkaste os denne regel, da vi, i modsat tilfælde, måe give slip på statens beskyttelse og venskab, og, som evangelister i 
jesu
 navn, lære som vi bør og lide hvad vi skal; men 
skolen
 derimod har ingen magt over kirken eller menigheden, den skal tjene, lære og råde, uden anden myndighed, end den menigheden giver, ved at følge rådet og lærdommen, hvilket kirken skal tåle, sålænge theologien virkelig bygger på dens grund-bekiendelse, eller dog ikke øiensynlig afviger derfra. skeer derimod det sidste, da skal kirken overbevise og formane, og frugter det ikke, da udelukke den theolog eller det theologiske selskab af kirken, som i grunden allerede, ved at bestride kirken, har udelukt sig selv. dette nødværge er det blevet vanskeligt at bruge, formedelst de borgerlige følger, den verdslige øvrighed har knyttet til en sådan udelukkelse, og derfor alene er det i vore dage sålænge undladt, men det må ikke undlades, og alt hvad kirken kan giøre, er oprigtig og inderlig, at bede øvrigheden om et borgerligt tolerance-edict, så udelukkelsen, for hvem der ikke tillige har brudt en borgerlig forpligtelse, bliver uden alle borgerlige følger!
nu har professor i theologien 
h. n. clausen

 i fornævnte bog på det udtrykkeligste og stærkeste erklæret, at han ei vil tåle nogen anden kundskabs-kilde eller troes-regel i den christelige kirke end skriften, og ligeså bestemt erklæret skriften  for usikker og selvmodsigende, hvoraf unægtelig følger, at han ei alene forkaster den christelige kirkes oprindelige troes-bekiendelse, men erklærer den giennem mange århundreder bekiendte christendom for aldeles ubekiendt og ukiendelig. da han nu, desuagtet, ei blot vil hedde christen, men giælde for en christelig  skrift-fortolker, der kan lære andre, hvad han, efter egen bekiendelse, ikke selv veed: hvad der er ægte christendom, så må han enten forsætlig ville bedrage sine læsere og tilhørere, eller han må have været blind for de soleklareste sandheder, og hvilken af delene der er tilfældet, må han nu selv afgiøre, i det den klare unægtelige sandhed foreholdes ham. hvad der giælder om ham, giælder naturligviis om alle dem, der vedkiende sig hans åbenbar falske lærdom, og udgive sig dog, under hvilketsomhelst andet navn, for christelige lærere.
de udvortes følger giør her slet intet til sagen; thi om også de falske lærere skulde allevegne fåe magt til at udelukke os rette lærere af hvad de da falskelig kalde den christelige kirke, da skeer skilsmissen ligefuldt, og vi udgiøre ligefuldt, med christne fædre den eneste sande christelige kirke på jorden, som altid er kiendeligst, når den forfølges.
at jeg ikke før, i en tid, der vrimler af falske lærere, har gjort dette skridt, kommer især deraf, at jeg først nylig er kommet til klar erkjendelse af hvad der er den christelige kirkes urokkelige og  uforanderlige grundvold; thi sålænge det stod dunkelt for mig, beholdt enhver skilsmisse, jeg gjorde mellem grund-lærdomme og andre, noget vilkårligt, og jeg følde bestandig, at efter min skriftfortolkning, om den end var mig nok så sikker, og hvormange ægte christelige lærere jeg end havde den tilfælles med, efter den måtte jeg ingen kirkelig skilsmisse-dom afsige, da man, uden åbenbar sandheds-fornægtelse, kunde erklære den for ugyldig, om den end i grunden ikke var det. nu derimod gåer jeg frem med en sikkerhed, som jeg veed, må være alle indlysende, og er vis på, at grund-sætningen, om end jeg eller andre skulde feile i anvendelsen, er urokkelig, og kan nu aldrig mere oversees, sålænge der er en christelig kirke; thi når den christelige grund-sætning er klart gået op for erkiendelsen, da er kirke-dørren lukket således i, for falske lærere, at ingen kan lukke op, og lukket således op, for alle troende, at ingen kan lukke i.
lovet være gud, vor herres jesu christi fader, som oplod vore øine, da det gjaldt om klarhed, og haver underlig ledt vore christne fædre i mange ledd, som sit folk giennem ørken, og vogtet deres fødder for de mørke høie, så vi med sandhed kan sige, vi befinde os i den eneste sande, almindelig-christelige kirke, under en christen øvrighed, og med en stilling til det borgerlige selskab, som kun er lidt for bekvem, så den eneste begiæring, vi måe blande med vor taksigelse til danmarks ma geløse konge-huus, er, at det borgerlige bånd på kirkens fiender må løses, såvidt det kan beståe med borgerlig orden, og kirkens forsvar overlades til den selv, eller rettere til dens usynlige konge og byg-mester, som er med den alle dage til verdens ende, og for hvem det kun er som en leg, at lægge sine fiender under sine fødders fodskammel.
jeg veed meget godt, man vil skrige ak og vee over mit kiætter-magerie, som man kalder enhver protest, kirken giør mod sine falske venner, men jeg veed også, man skal nødes til at indrømme, at det slags kiætter-magerie har man ikke seet for nyelig, vel ikke siden den bog blev skrevet, hvoraf jeg har lært det, det er 

irenæi

 velsignede bog til kirkens forsvar, som egenlig først nu kan forståes og benyttes!
christianshavn, på 

irenæi

 dag 1825.
n. f. s. grundtvig.
så lidt som mueligt vil jeg berøre det rige stof til uendelig strid, der nødvendig må findes i en bog, hvis forfatter ei blot vil komme ny vin i gamle læder-flasker, men vil lægge krudt i gamle bygninger, for at sprænge dem i luften, hvor de da, efter hans påstand, skal kunne gribes i deres rene ætheriske glands, ja, i en bog, hvis forf. giør sig en ære af at være, om ikke enevolds-herre, så dog uafhængig selv-eier i selv-modsigelsens grændseløse rige. alt for jordisk til at turde vove mig op i disse underhimmelske og dog overjordiske egne, vil jeg blot på mit lave, men urokkelig faste stade bevise, at den kirke, prof. anpriser, er ikke den christelige, men et selvgjort luft-castel, der naturligviis ståer i samme forhold til kirken, som vind til ånd, og i samme forhold til stat og historie, som luft-syn til jorden. et sådant beviis burde vistnok være unødvendigt, da prof. selv har gjort sig den uleilighed at giennemføre det, men da han dog har taget sig den utilladelige frihed at skylde  

christus, bibelen og 
luther
 for hvad han selv giør, og påståer dristig, at hans luft-castel er den eneste sande evangelisk-christelige kirke, er det i vore oplyste tider vist ikke overflødigt, unægtelig at bevise, det er ikke sandt.
efter bogens titel venter man en udsigt over catholicismens og protestantismens kirkeforfatning, lære og ritus, som de virkelig har været og nu ere, men allerede i fortalen (s. viii) høre vi, at vel har forf., i henseende til catholicismen, indskrænket sig til de kilder, som kirken selv tillægger canonisk gyldighed, da forsømmelsen heraf har frembragt stor forvirring i anskuelsen af catholicismens væsen og principer; men at den protestantiske kirkelære tilstæder en langt friere behandling; altså, at den kan man (dog vel ikke uden forvirring) øse hvoraf man vil, når det kun er af et hoved, der protesterer mod catholicismen, eller mod hele den historisk-christelige kirke. hertil anfører prof. strax den naive grund, “at den catholske kirke hviler ene på det historiske fundament, men at den protestantiske kirkelære hverken ståer eller falder ved historiske vidnesbyrd,” og heraf er det da klart, at i henseende til protestantismen vil prof. ved hjelp af ordets grændseløse ubestemthed, narres med sine læsere, og aldeles forvirre sagen, i det han forsætlig sammenblander sine egne og andres meninger om, hvordan man burde have protesteret, med udviklingen af, hvorledes den lutherske, den zvingliske, den calvinske menighed virkelig,  i sine lærdoms-bekiendelser (symboler) og lærebøger, har protesteret mod pavedommets misbrug, uden derved på nogen måde at ville, som prof. 
clausen, løsrive sig fra den eneste sande, almindelig (catholsk) christelige kirke, som ene hviler på det historiske fundament, 
må
 nødvendig ståe og falde med historiens vidnesbyrd. anseer virkelig prof. en sådan fremgangs-måde for ærlig, da trænger han høit til at fåe mere lys i sine moralske begreber, og troer han at kunne forsvare den, da er han aldeles uvidende om tanke-lovene, eller tænkningens uforanderlige principer; thi enten må det jo være, eller ikke være den bekiendte kirkelige protestantisme, han taler om, og er det den, da må han, ligesåvel i henseende til lærdommen, udelukkende holde sig til det almindelig antagne og bekiendte, som i henseende til forfatning og ritus; men er det ikke den bekiendte protestantisme, men kun hans egen og hans gode venners, han taler om, da skal han ligesåvel holde sig fra den historiske protestantismes ritual og kirkeret, som fra dens lærdom, da han ellers stræber at indsmugle en fremmed lære under præste-kjolen, eller at påbyrde kirken og menigheden hans protestantisme, skiøndt de have vedkiendt sig en ganske anden. var det ikke så, hvi har han da ikke indført sit liturgiske forslag i bogen selv, som en underretning om den protestantiske kirkes ritus, eller kan prof.'s private meninger om, hvordan den augsburgske confession burde forandres, være mere end forslag, kan forf.'s dristighed  virkelig giøre dem til hvad de ikke er: vor menigheds lærdom! det nytter derfor slet ikke, alt hvad forf. snakker, frem og tilbage (s. 303-35) om, hvilken modsætning han vil have mellem catholicismens og protestantismens symboler; thi dermed siger han jo kun, hvordan den protestantiske kirke skal være, som han vil giøre den ære at være medlem af, og det bliver derfor lige vist, at hvad de protestantiske menigheder i deres bekiendelser og lærebøger har vedkiendt sig, det har de vedkiendt sig, og måe ansees for at vedkiende sig fremdeles, indtil de ligeså høitidelig fralægge sig det. at nu prof. 
clausen
 vil ene påtage sig den uleilighed, er jo vistnok meget tjenstagtigt, men når han dertil ikke har menighedens fuldmagt, giælder fralæggelsen naturligviis kun for hans egen person, og al hans ivrighed mod det ånds-tyrannie, det skal være af en menighed at binde dem, der vil være dens lærere, til en vis, nøiagtig bestemt lærdom, beviser kun, det er hans alvor at udtræde af vor menighed, hvis den ikke vil rette sig efter ham, men beviser ligeså lidt, at den bør giøre det, som at den virkelig har gjort det. vil prof. overbevise os om, at vi skal forkaste vore fædres christelige tro og 
bekiendelse, da nytter det kun lidt, han beviser, at denne tro og bekiendelse kræver en ydmyghed  og selv-fornægtelse, som er meget ubehagelig for kiød og blod; thi det har vi vidst før han blev født, det har 
luther
 og vore forfædre bestandig indpræntet os; men han må bevise os, enten at en sådan ydmygelse og selv-fornæg telse er synd ɔ: strider imod hvad vi skylde gud og sandhed, eller at den christlige kirkes lærdom er falsk, og altså ingenlunde den ydmygelse og selv-fornægtelse værd, det koster at troe og følge den. kan han nu, som jeg med den christelige kirke frimodig påståer, ingen af delene, da må han ikke kalde det ufornuftigt, at vi holde fast ved fædrenes tro og bekiendelse, og lade ham, der vrager begge dele, gåe over til en anden religion, som han finder mere passende med sin natur, thi, uden beviis, blot på prof. 
clausens
 ord, at forkaste en tro og bekiendelse, der, som den christelige, har vor egen, vore fædres, og, giennem snart atten århundreder millioners erfaring, og et vidunderligt historisk vidnesbyrd for sig, det kan ingen kalde fornuftigt, uden en vildhovdet sværmer, der sætter sine egne luftige indbildninger høit over erfaringens ædrue, pålidelige vidnesbyrd. men her komme vi til en af prof.'s værste selv-modsigelser, thi hvor fornemt han end taler om sin protestantiske kirke, som den, der hverken ståer eller falder ved historiske vidnesbyrd, hvad der er begribeligt nok om en kirke, der kun svæver i luften, og hvor foragtelig han end taler om den historiske kirke, der holder det for bedst at blive ved jorden, til man kommer i himlen, og vil slet ikke vide af nogen luft-seilads, så døber han dog denne sin luft-kirke med bekiendte, jordiske, historiske navne, som den christelige og evangeliske, og beråber sig på 
christus, bibelen og 
luther, hvad han dog vel ikke giør, for at nedsætte men for at  ophøie, ikke for at beskiæmme, men for at ære sit luft-castel, og da nu erfaringens historiske vidnesbyrd er det eneste, der ærer christus, bibelen og luther, som altid har havt verden og dens viisdom imod sig, måe det jo netop være disse priselige vidnesbyrd, som prof. i øvrigt slet ikke vil ændse, netop dem, han vil kobble til sit luft-castel, for at give det ellers aldeles usynlige en smule skikkelse og anseelse i jordiske menneskers øine! det er nu vist nok intet nyt, thi det samme gjorde alle kiættere, så godt de kunde, lige fra kirkens stiftelse af, men alt gammelt er ingenlunde godt, thi også løgn og skvalder have lang alder, skiøndt sandhed altid sees at være en dag ældre, fordi løgn umuelig kan komme til orde, før den har noget at modsige ɔ: protestere imod: før den har noget sandt at nægte. jo ældre nu kirken er blevet, des stærkere og mærkeligere er også erfaringens vidnesbyrd om den blevet, og da man, ved kirke-stormen i det attende århundrede, fandt, det var en høi muur at komme over, stræbde man, som krigsbrug er, at komme under den, ved at erklære erfaringens vidnesbyrd  for ugyldige; men da man snart mærkede, det var for grov en selv-modsigelse, da man ellers forgudede erfaringen, så besluttede man at gåe en middel-vei, og gjorde desårsag den christelige kirke, som det hedd, af inderlig kiærlighed til fred, og medynk over dens grå hår, det mærkelige freds-forslag, at når kirken vilde overgive sig til fienden, vilde han lade sig døbe og kalde christen,  under forbeholdenhed af at måtte nedrive i kirken, alt hvad han ikke kunde lide, og dele erfaringens vidnesbyrd således, at han tog det gode, og overlod kirken det slette, som var broder-parten. dette er det berømte forlig og concordat, som den christelige kirke skal have sluttet med sin arve-fiende: den falske, kiødelige fornuft, og derved, ved at protestere mod sig selv, være blevet ægte protestantisk; men da alt, hvad der protesterer mod sig selv, derved ophæver sig selv, seer man let, at enten må den christelige kirke være indtaget og nedrevet, hvad fienden i så fald undskylder med den løgn, at det var med dens eget minde, eller også er hele fortællingen kun et krigs-puds, hvormed fienden har stræbt at dysse kirke-vagten i søvn, mens han gjorde sit mester-stykke, som er at rive ned, hvad kirken har opbygget. vi vil nu lade det være ganske uafgjort, om prof. 
clausen
 kiender denne sagens rette sammenhæng eller ikke: om han virkelig indbilder sig, at en kirke, der protesterer mod den christelige kirkes troes-bekiendelse og hele historie, alligevel kan være christelig, eller han blot kalder den så, for at sætte hvem han kan blår i øinene; men at hans protestantiske luft-castel hverken har været, er, eller kan nogensinde blive den eneste sande, velbekiendte, af erfaringen anbefalede christelige kirke, eller fåe mindste deel i dens guddommelige og menneskelige, med det ædleste helte-blod beseiglede vidnesbyrd, 
det lade vi os ikke aftrætte, thi det kan vi bevise!
vi vil desårsag først lade prof. 
clausen
 construere sin protestantiske kirke i luften efter behag, og derpå sammenligne denne hans tanke-skygge med den virkelige jesu christi
 kirke på jorden, hvorved det vil blive soleklart, at hverken er christi kirke bygget efter prof. 
clausens tegning, ikke heller kan den, uden i bund og grund at nedrive ɔ: tilintetgiøre sig selv, ansee prof.'s tegning som det ideal, den skal stræbe at nærme sig: at vinde lighed med. når det er skedt, da har den christelige kirke og prof. 
clausen
 ei mere med hinanden at skifte, med mindre han vil forkynde den åben feide; thi når kun hele menigheden veed, at prof. 
clausens christus er en aldeles luftig, døvstum, magtesløs, upersonlig person, som giør sit bedste ved slet ingen ting at giøre, ved at lade prof. 
   clausen, og hvem der vil, i sit navn  troe og lære og giøre alt hvad de selv vil, altså total  og væsenlig forskiellig fra kirkens christus, som er en både himmelsk og jordisk, guddommelig og menneskelig, almægtig, i åndelig kraft nærværende, med faderen, sig selv og menigheden aldeles enig person, der selv, ved sin ånd og sit ord, vil giøre sin faders gierning i og ved sine troende; når menigheden blot veed det, da overlader kirken det rolig til enhvers egen skiønsomhed, hvilken christus  de vil tilbede: ham der har giort store og forunderlige ting i sin kirke, så den er blevet med æren navnkundig til jorderigs ender, eller ham, der aldrig har gjort andet end modsagt kirkens christus, og stræbt,  skjøndt altid forgiæves, at forstyrre hans værk og afbryde hans virksomhed.
navnet kirke, dermed begynder prof., betyder overhovedet et samfund til at fremme almindelig religieusitet.
vi vil ikke tvistes med prof. om den curieuse materie, hvad navnet kirke over hovedet betyder, men er det hans mening, at ordet kirke er kommet til os som navn på ethvert samfund til at fremme almindelig religieusitet, da tager han mærkelig feil, thi det veed enhver, der ei er aldeles fremmed i kirke-historien, at man ikke kalder munke-ordenerne  kirker, skiøndt de unægtelig var egne samfund til at udbrede almindelig religieusitet. dog, for ei på mindste måde at volde ordstrid til ingen nytte, vil vi lade prof. tænke sig ved kirke overhovedet hvad han vil, når han kun indrømmer os, at den christelige kirke  (ecclesia christiana) er et troes-samfund, med en troes-bekiendelse, som den forelægger alle dem, der vil indlemmes i den, indlemmer dem kun ved dåben og nadveren i sig, når de tilegne sig bekiendelsen, og anseer dem som frafaldne, når de siden vrage troen eller vægre sig ved bekiendelsen, erklærer dem for falske christne ɔ: kiættere, hvis de, vitterlig afvigende fra bekiendelsen, hårdnakket påståe ret til ligefuldt at hedde christne. vil prof. derimod ei engang indrømme det, men hårdnakket påståe, at hans protestantiske kirke, hans kirkelige luft-castel, hvor man kan troe hvad man vil, eller hvor troes-bekiendelsen selv modsigende lyder så: jeg troer jeg veed ikke hvad, at det er den sande christelige kirke, da fåer vi at vende sætningen om, og sige, hvad han skal nødes til at indrømme, eller giøre sig selv til løgner: der er for nærværende tid et troes-samfund, der kalder sig den eneste sande christelige kirke, og hvori ingen indlemmes, ved dåben og nadveren, uden at tilegne sig den såkaldte apostoliske troes-bekiendelse, og hvoraf man altså udelukker sig selv, når man vægrer sig ved at aflægge bekiendelsen, end sige da, når man vil stifte en ny kirke, hvis medlemmer slet ikke skal være bundne enten i troe eller lærdom til nogen bekiendelse. af denne kirke, hvori prof. 
clausen
 dog formodentlig også, ved dåben og nadveren, efter foregående troes-bekiendelse, er indlemmet, af den har han ved nærværende bog unægtelig udelukt sig selv, så, vil han desuagtet påståe, at være medlem af den christelige kirke, må han bevise, at det troes-samfund, han så hånlig vender ryggen, falskelig har tilegnet sig og båret navn af den christelige kirke, eller også finde sig i at erklæres for medlem af kiætter-selskabet udenfor kirken, der kun har den troe tilfælles, at kirken farer vild, og at deres protest er nok, om ei til at nedrive, så dog til at beskiæmme og fordømme den!
vil man nu see profs beskrivelse over sin christelige kirke, der vel som jordisk institut skal være bundet til sandseverdenens almindelige former, men efter sit væsen (som luft-castel nemlig) skyer al be røring med jord og legem (s. 4.), da læse man først (s 7-8) følgende smukke indledning: “i christus åbenbarede sig gud for jordens slægter, således som den endelige form kan optage i sig det uendelige; for første gang kundgjordes en reen og luttret universalisme, hvori orientalsk høihed og dybhed var forenet med occidentalsk klarhed og mildhed, tankens lys med følelsens varme og phantasiens farveskiær; i de ædleste symboler udtalte læren den tro, der i hvert menneske er nedlagt, men ikkun hos få udvikles til klar bevidsthed; og i det den gav denne tro fasthed, bestemthed og anvendelighed, ydede den det fuldstændige menneske fuld tilfredsstillelse, og betryggede for alle de feil og forvanskninger, som udspringe af eensidig åndsvirksomhed. denne lære forkyndtes som den giennem århundreder forjættede og forventede guds åbenbaring, og udsagnet bekræftedes ved vidnesbyrd fra gud; thi lærens forbindelse med verdensbegivenhedernes række viste klarlig den styrende hånd.”
alvorlige læsere, som endnu ikke veed, at det 
mest
 eiendommelige i prof.'s bog er uindskrænket anpriisning af kirkelig ubestemthed (hans rene universalisme) og den deraf flydende bestræbelse, overhovedet at sige alt hvad der lader sig høre, uden dog i grunden at sige det mindste, hvorpå der lader sig bygge, de som endnu ikke veed det, vil vist forundre sig over denne beskrivelse af christus og hans lære, men seer man nøie til, finder man dog, der er sagt lidt, nemlig at begge er så godt som in gen ting: christus er, såvelsom prof. 
clausen, kun det uendelige i en endelig form (sjæl og 
legeme), christi
 lære, ligesom prof.'s, udtalelse af den tro, der i hvert menneske er nedlagt (altså formodenlig tro på sin egen fornuft), guds vidnesbyrd om lærens sandhed, det samme, 
mahomeds
 har, nemlig forbindelsen med verdensbegivenhedernes række, som klarlig vise den styrende hånd.
“således, bliver prof. ved, var i tidens fylde betingelserne givne, den religieuse idee frigjort fra naturdyrkelsens billedformer, løst fra menneskelige bånd, renset fra klogskabens og egennyttens tilsætninger, dens trone synlig opreist i de frommes midte, og virkningen udeblev ikke. menneskene fulgde den himmelske røst og den indre trang; christus forlod jorden, men hans ånd blev tilbage i hans lære; den drog dem tilsammen, og forenede dem til en samvirken, høiere end nogen anden. en kirke dannede sig i christi navn; i den skulde christus vedblive at tale til sine bekiendere; fra den skulde den christelige tro, som besjælende princip, udstrømme i alle jordiske forhold. det er altså den christelige kirkes væsen, at virke i christi ånd, til samme mål, på samme måde som det guddommelige forbillede virkede på jorden. som det organ, ved hvilket christi plan skal i tiden realiseres, må kirken på det inderligste slutte sig til ham, og, såvidt mueligt er, giøre sig hans virksomhed egen; dens virken er altså desto fuldkomnere, jo mindre activ den er,  jo mindre den udgåer fra  kirken som selvstændigt samfund, dens væsen skal være forberedende, middelbar, og indskrænke sig til at bane veien for den kraft, der virker i christi lære, og som i sig selv må være tilstrækkelig, såfremt den er fra gud, og af gud understøttet.”
det koster mig vist nok overvindelse at afskrive prof.'s vrævl, men hvem vilde ellers troet mig, når jeg havde sagt dem, at, efter hans påstand, var det den christelige kirkes væsen at være så lidet activ, så ørkesløs som mueligt, at han slet intet eiendommeligt vilde finde i den, uden en død mands ånd, på hvis kraft i læren den skulde stole, men hvis lære den måtte lade godt folk selv giætte sig til.
det sidste ståer vel ikke udtrykkelig her, ligger kun i kirkens ørkesløshed, men når vi spørge prof., hvor man da finder den christi lære, som er fra gud, understøttet af ham, med en kraft, som giør kirkens activitet ei blot overflødig, men skadelig, da måe vi naturligviis søge svaret i prof.'s beskrivelse over hans protestantiske kirke, som han med rund hånd tildeler alle den christelige kirkes prædicater, og hvad vi der finde, skal jeg ærlig stræbe at meddele læseren.
efterat prof. nemlig har ledsaget catholicismen, og derved, efter hans forklaring, den historisk-christelige, altså den eneste ægte christelige kirke til sit hvilested, fører han (s.298.) noget splinternyt på bane, som han behager at kalde slet hen den protestantiske (modsigelsens) kirke. denne skal, efter prof.'s beretning, der bedst må kiende, 
hvad der
 kun  er til i hans egen indbildning, vel gåe ud fra samme dogmatiske punct som den catholske (historisk-christelige), fra troen på åbenbaringen i christus, men divergerer strax udenfor denne punct, og skielner (s. 299) med critisk strenghed mellem det skrevne ord og det mundtlig overleverede. vistnok må det indrømmes (s. 301), at christendommen er blevet forplantet ved mundtlig underviisning førend ved skrifter, det må indrømmes, at endog de fleste af de hellige bøger ere frugterne af den ældste christelige tradition; muligheden kan heller ikke nægtes, at jo flere af jesu og apostlernes udsagn kunne være opbevarede i kirkefædrenes skrifter, og der endnu læses i deres oprindelige reenhed; det må ligeledes indrømmes, at kirken, såfremt ægtheden af sådanne lærdomme og udsagn lod sig bevise, vilde være forpligtet til at hylde dem med religieus ærefrygt, men desuagtet vilde kirken (s. 311), 
“selv
 i det tilfælde, at en eller anden lære, som i skriften er ganske forbigået, lod sig på traditionens vei med al mulig vished føre tilbage til jesus eller apostlene, ikke være berettiget til at stille den ved siden af dem, som ere overleverede i de hellige bøger; thi når den ikke tør tilskrive det en hændelse, men må see en høiere styrelse deri, at denne lære ikke er bleven optaget i den hellige skrift, da har den ikke andet at giøre, end at ackuiescere i det guddommelige vink; og det påligger den altså at holde over den grændse, som eengang er draget af den styrende finger.”
see, det kan man dog engang kalde en ordenlig tro på skriften, vil måskee læseren sige, men jeg må svare, nei, det er en ganske overordentlig tro, den groveste bogstav-tro, jeg endnu nogensinde har seet beskrevet, thi hvilken kulsvier-tro på skriften, uden anden grund end den protestantiske kirkes befaling i christi navn, måtte det dog ikke være, som kunde trodse det levende ord, der beviislig var udgået af christi mund, og lod sig dog vel heller ikke uden en besynderlig guds styrelse bevise!
altså, i prof.'s protestantiske kirke er det skrevne ord alt, så selv jesu mundtlige ord kunde ikke forandre en tøddel deri, altså, måtte man vel tænke, prof. 
clausens
 mundtlige ord eller skriftlige bogstav ikke heller; men deri tænkte man mærkelig feil; thi i den kirke kan der skee mirakler, som ingen skulde troe, der er selv det umuelige mueligt!
vist nok læser man (s. 303-4), at det skrevne ord er den eneste form, i hvilken læren har vedligeholdt sig i beviislig integritet, så at den lyder for os, som den lød for de første århundreders christne, så det er den eneste af gud os givne kundskabs-kilde og troes-regel, det er protestantismens egentlige helligdom, den evangeliske troes palladium, og den hellige ærefrygt, den ubegrændsede tillid, den freidige tro, hvormed den henviser til skriften som sit lys og sin leder, er den protestantiske kirkes dogmatiske særkiende, ja at skriften er det tilstrækkelige fuldstændige vehikel for læren, hvortil intet kan føies, som intet kan tages derfra, og den er sig selv  nok, sin egen tolk, ved sig selv klar og indlysende for hvert seende øie; vist nok læser man alt dette, og her måe naturligviis reformatorerne holde lyset for prof. 
clausen, men vi behøve blot at vende blad, så slippe reformatorerne, og prof. er selv så god at holde lyset for os alle, thi her (s. 306) høre vi, at protestanten, som idelig færdes og sysler med de hellige bøger, kan ikke dølge det for sig selv, at gientagelser, der synes at kunne være undgåede, ere ligeså hyppige, som huller, der synes at burde være udfyldte, at skriften tier, hvor man helst lyttede til dens tale; at den taler dunkelt og ubestemt, hvor øiet begiærligst søger et ledende lys; at et slør hviler over enkelte steder og enkelte bøger, med hensyn til authentie (ægthed), til text og fortolkning, som ingen tid synes at skulle hæves.
dette kunde vel være nok til at vise, hvilke håndgribelige selv-modsigelser prof., med en forskrækkelig overtro, troer at kunne forene i sin protestantiske kirke, og det er upåtvivlelig nok både til at betage os lysten til indlemmelse deri; og til at vise, det er ikke den kirke, reformatorerne stræbde med skriften at oplyse; men der er meer, hvor det kom fra, og strax på følgende blad (s. 308) læse vi, at intet ord er os umiddelbart overleveret af jesus selv, heller intet ord udtrykkelig beseiglet ved hans høieste autoritet; at jesu taler og bedrifter ikke i nogen fortløbende, fuldstændig beretning ere os optegnede, at de tvende af hans biographer ei engang  henhøre til de apostoliske øievidner, at de fire evangeliske beretninger kun med vanskelighed lade sig bringe i chronologisk harmonie, hvor dog meget bliver vaklende, ja endog mangen åbenbar forskiellighed og modsigelse bliver tilbage; at den langt overveiende dogmatiske deel af vore hellige bøger har den af apostlene til forfatter, som ikke med egne øine havde seet eller med egne øren hørt sin lærer og mester; at det dogmatiske og det moralske det egentlige og det allegorisk-uegentlige, det bogstavelige og det billedlige, det almeengyldige og det locale og temporelle, det christelige og jødiske heelt igiennem er blandet med hinanden; at apostlenes individualitet umiskiendelig skinner igiennem ved behandlingen af de christelige dogmer, og allerede giver os billedet på den theologiske forskiellighed, som siden har characteriseret den christelige kirke, så det kun ved philologisk lærdom og philosophisk critik bliver mueligt at udfylde det manglende, oplyse det dunkle, bestemme det vage; at endelig beviset for de hellige bøgers authentie (ægthed) ved flere af dem ikke fører os videre end til en høiere eller mindre grad af sandsynlighed, at selv texten i disse bøger ikke har undgået den skiæbne, enhver anden bog i tidens løb er underkastet, og at den bibelske critik og hermeneutik opviser problemer som neppe nogensinde ville ophøre at være stridspuncter i den christelige verden.
nu finde dog vist alle læsere, det er et snurrigt luft-castel, den protestantiske kirke, prof.  

clausen
 gåer frugtsommelig med, og at så naragtig en tro har der neppe været i verden, som den, at en bog kan på een gang være sine læseres kundskabs-kilde og troes-regel, og tillige deres sko-visk, være både ægte og uægte, klar og dunkel, fuldstændig og mangelfuld, bestemt og ubestemt, guddommelig sand og åbenbar falsk, så det er lutter løgn, hvad apostlerne fortælle om jesu forsikkring, at sandhedens ånd skulde minde dem om alle hans ord
; lutter løgn, hvad den mest dogmatiserende apostel 
paulus
                høitidelig vidner, at han havde både seet og hørt jesus

?
dette skulde altså være det guddommelige ideal, den christelige kirke, under guds styrelse, efterhånden har stræbt at nærme sig, og har nu alt i prof. 
clausens
 hoved nået! det skulde altså være christi mening, som prof. 
clausens
 (s. 307), at fuldkommen troes-eenhed lader sig kun tænke mellem menneskelige automater, hvor det åndelige liv er kvalt! christus selv skulde, som prof.'s fornuft, ansee det for en blasphemie at tillægge åbenbaringen et sådant, tilintetgiørelses-øiemed, og det skal (s.343-344) være lige bibelsk, lige christeligt, enten man antager christus for gud eller for et indskrænket menneske, enten man betragter de menneskelige idrætter som virkninger af den altvirkende guddomskraft, eller som product af den menneskelige frihed, enten man udelukkende håber det evige liv af guds nåde, eller efter den strænge tilregnelses-lov som belønning for den menneskelige dyd; enten man betragter  det tilkommende liv i åndigt lys som samfund med gud, eller i det lokkende farveskiær som sandselig nydelses-tilstand; enten man anseer tro eller gierninger for veien til at blive retfærdig for gud! det er da med rene ord, at sandhed og løgn om forholdet mellem gud og menneske er lige bibelsk, lige christelig, hvoraf da nødvendig følger, at bibel og christendom er ingen sand, men aldeles falsk, ingen guddommelig, men ret egenlig en djævelsk åbenbaring, thi det lader sig unægtelig bevise, at gud er sandheds gud, som hader al løgn og falskhed, og at kun djævelen, løgneren af begyndelsen, kan opspinde, at sandhed og løgn er i grunden eet!
sandelig, vi see her, det er viselig betænkt af den christelige kirke, som virkelig haver været, som er, og som, det er vor tro, skal beståe til den yderste dag, at den spørger alle dem, der vil døbes: forsager i djævelen og alle hans gierninger og alt hans væsen; thi så længe den giør det, og erklærer djævelen for løgnens fader, skal dog ingen sige, den henviser sine medlemmer til det ideal, hvori sandhed og løgn kiærlig omfavne hinanden.
at der nu virkelig er en sådan kirke på jorden, som kalder sig christelig, og indlemmer, ved dåben og nadveren, kun dem i sig, der afsige djævelen, og bekiende tro på gud fader og søn og hellig-ånd, efter de tre troens artikler, som de lærde kalde det apostoliske symbolum, det må jo prof. selv indrømme, og at den havde endt sine dage  hos os, såsnart vi, efter prof.'s forslag (s.833 og 837) ei længer bandt os til en altid eenstydig døbe-formular, eller ei gjorde troen på og bekiendelsen af de tre artikler til vilkår for dåbens annammelse og virkning, det er ganske rigtigt; men hvad skulde friste kirken til at følge så åbenbar fiendtligt et råd, hvad skulde friste den til ved selv-mord at ende og beskiæmme et ærefuldt liv! hvad vederlag kunde vel prof. 
clausens
 bifald være!
jeg veed jo nok, prof. ikke vil tilståe, at denne kirke, som i jesu christi navn fordrer fuldkommen troes-eenhed af alle sine medlemmer, at den er christelig; thi en sådan fordring kalder jo hans fornuft blasphemie (guds-bespottelse); men det vil blive ham hårdt at stampe imod brodden, umueligt med mindste skin af ret at fradømme den sit christelige navn, som den med ære og skam: ære af gud og skam af verden, haver båret fra det christne navns begyndelse og indtil denne dag.
jeg veed jo nok, at prof. med sin protestantiske kirke, (s. 68) henflytter sig, med forsætlig forbigåelse af al mellemliggende historie, umiddelbart til christendommens fødsel, men således ved et aldeles historisk spørgsmål, at overflyve hele den historie, der ene kan besvare det, er og bliver jo dog kun et latterligt sværmerie, der ei kan forandre det mindste i den virkelige verden, hvorom det udelukkende må være os at giøre, når vi finde det uma gen værdt at efterspore christendommen. jeg hører jo nok, prof. siger, at kirke-historien er en mørk og vildsom labyrinth af modstridende beretninger, fortolkninger og derpå grundede påstande, hvorfra man skal tye til christus, som eneste herre og mester, og til skriften, som eneste, i sig tilstrækkelige regel og rettesnor; men hvorledes kommer vi da til christus og skriften, uden på et kosteskaft igiennem luften, når vi forsætlig forbigåe den hele mellemliggende historie, som jo er den eneste virkelige vei giennem tiden! jeg veed nok, prof. mener, man kan giøre med historien hvad man vil, snart forbigåe den reent og construere kirken 
a priori, og snart tage den til hjelp, snart bygge på den, og snart oversee den; men det gåer nu engang ikke an, uden åbenbar selv-modsigelse, som er løgnens unægtelige kiende-mærke, og som den christelige kirke, der lovede at føre sine troende til sandheds-erkiendelse, derfor altid har skyet som en pest, der nødvendig førde døden med sig. dog, sæt engang, det gik an, på kirke-fædrenes vidnesbyrd, at antage, der har været en christus til, og at det ny testamente er skrevet af hans apostler, sæt, det gik an, uden dog at lægge mindste vægt på de samme kirke-fædres vidnesbyrd om, hvad den menighed troede og bekiendte, til hvis oplysning og opbyggelse det ny testamente, efter deres vidnesbyrd, er skrevet, sæt, det gik an, som det dog ingenlunde giør, hvad havde vi da dermed vundet! var det så beviist, at 
jesus christus
 var troværdig, og at det ny  testamente var en sand guddommelig åbenbaring? det forudsætter prof., men, det er dog ligefuldt kun ved den groveste overtro, man, uden anden grund end sin egen villie, antager et menneske for guds søn, og en bog for en guddommelig åbenbaring, og vil vi have grund til at troe, måe vi altså vende tilbage til historien: betragte evangelierne og apostlernes gierninger som en sand historie, der viser, at 
jesus
 er værd at troe på, og apostlerne hans ånds vidner, hvis oplysning om de åndelige ting er troværdig. jeg seer jo nok, det er ikke prof.'s mening, seer jo nok, han kun vil have christus gjort til et guddommeligt navn på sin egen fornuft, og bibelen til et skyggebillede af hans egne kloge tanker, men det er jo åbenbar kun at narres med christus, med bibelen og med den hele christelige menighed; thi en afgud, som er intet i verden, hverken måe vi tilbede, eller kan have nogen nytte af, og en bog, der ikke kan oplyse os om noget vigtigt, vi ellers ikke vidste, hverken måe vi kalde en guddommelig åbenbaring, eller kan vi bruge enten til kundskabs-kilde eller til troes-regel. såmeget er da vist, at prof. 
clausens christendom er aldeles falsk, hans protestantiske kirke et afguds-tempel, hvor man vitterlig forkynder løgn som sandhed, og stræber at ophæve den uophævelige skilsmisse mellem dem, som mellem lys og mørke, ja og nei, bekræftelse og benægtelse, påstand og modstand. det er ligeledes vist, at prof. 
clausen
 uden al grund 
kalder
 den kirke, han vil stifte, bibelsk og christelig  da han endog vitterlig modsiger bibelens ord, og ei i den vil finde nogen troes-regel, men erklærer tvertimod, at det ny testamentes ægthed er tvivlsom, texten usikker og fortolkningen et tvistens æble!
det eneste spørgsmål, der da end bliver tilbage, er, om den historisk-christelige kirke, i hvilken vi, ved dåben og nadveren, ere indlemmede, om den har bedre adkomst til at hedde christelig, og om den er værd at blive i, eller bør, på sandheds bud forlades, i hvilket tilfælde vi enten måe forblive åndelig husvilde, eller see til at finde eller at bygge os en kirke, der er lidt forsvarligere end prof. 
clausens, som ei i sig selv, men kun i modsætning, er kiendelig, som i sig selv intet siger, men modsiger 
(protesterer) kun
, som altså falder bort af sig selv, såsnart vi tænke modsætningen bort, hvad der er løgnens åbenbare kiende-mærke, som intet i sig selv; medens sandhed derimod kun protesterer af nødvendighed mod løgnen, og stråler, når denne tænkes bort, først i al sin glands, åbenbarer da sin hele fylde.
at nu den christelige kirke, der først er blevet bekiendt under dette navn, også har adkomst, og udelukkende adkomst dertil, følger af sig selv, da hvem der vil giøre os vort navn stridigt, må bevise, vi har stiålet det fra ham, altså at han har båret det førend vi. en anden sag er det, om den kirke, vi ere indlemmede i, med rette kalder sig christelig, thi det beroer åbenbar på, om det i grunden er den samme, som den, der først blev bekiendt under dette navn, et spørgsmål, der vilde  være ligeså ubesvarligt, som unyttigt, hvis christelig var i sin oprindelse et tomt navn, der ikke i sig selv, men kun i modsætning, havde noget at betyde; thi da var det dermed, som med navnene: jacob, peder og johan, som alle de, der bestandig svare til dem, vel omtrent bære med lige ret. nu er det imidlertid ingenlunde så med den først bekiendte christelige kirke, som vi see af dens historie og forsvars-skrifter, hvor den retfærdiggiør sin protest mod hedenskab og kiætterie med sin eiendommelige tro og lærdom, der ikke lader sig forandre, eller forene med afguds-dyrkelsen. dette eiendommelige nu, som den ældste christelige kirke byggede på, og hvorpå den var kiendelig ei blot for sine fiender, men især for sine venner, det må unægtelig findes i enhver kirke, der med rette skal kaldes christelig, og det, påståer jeg, findes i vores, findes overalt, hvor man giør den apostoliske troes-bekiendelse til det udelukkende vilkår for indlemmelse i samfundet, og tillægger nåde-midlerne: dåben og nadveren, en til troes-bekiendelsen svarende, altså saliggiørende kraft. dette påståer jeg ikke blot som theolog, ikke blot som kirkelig boglærd, men fornemmelig som troende medlem af den store almindelig-christelige kirke, som ved den apostoliske troes-bekiendelse og nåde-midlerne ei blot adskiller sig fra jøder, tyrker og hedninger, men fornemmelig sikkrer sine troende medlemmer synds-forladelse og salighed i jesu christi navn, og denne kirkens påstand påligger det  prof. 
clausen
 og enhver sådan protestant historisk at giendrive, når han vil aftrætte vor kirke navn af den eneste sande, almindelig-christelige.
her hjelper ingen udflugter, ingen forsætlig forbigåelse af historien, ingen luftig henflyttelse til christendommens fødsel; thi der er unægtelig født en christendom på jorden, siden der ikke blot ligger en sådan bag os i historien, men ståer en sådan lyslevende for os, hvor vi høre troen på jesum christum bekiendes, og nådemidlerne tildeles i hans navn, så den christelige kirke er en kiends-gierning, der ikke lader sig henveire af luftige drømme, ei lader sig kuldkaste med en løs tale, som kun er et munds-veir! alle kirkelig boglærde veed, det var mig en let sag at fremføre vidnesbyrd i snesetal om, at vor troes-bekiendelse virkelig er den, der har ligget den christelige kirke på tunge, fra det første øieblik den oplod sin mund, til høirøstet at forsvare sin åndelige rigdom mod åbenbare fiender og mod falske venner; men en kirke, der byder alle sine medlemmer heller døe end svigte dens bekiendelse, en sådan kirke må dog vel giælde for ærlig med sin bekiendelse, til det klart bevises, den er falsk, en sådan kirke skal aldrig føre vidner på sin ærlighed, men kun i nødsfald mod de opspind, hvormed man vil giøre dens ærlighed mistænkt.
således møde vi da prof. 
               clausen, og alle dem, der vil udgive deres egne drømme for den christelige åbenbaring, deres egne hjerne-spind for christendom, med den urokkelige kiends-gierning, at  der har været og er en christenhed på jorden, kiendelig fra alt andet på sin mageløse troes-bekiendelse, hvormed den på alle sine tungemål, under alle sine forunderlige skikkelser, har forkyndt og forkynder troen på 
                  jesum christum, den korsfæstede, igien opstandne, som den sikkre, den eneste saligheds-vei for syndere, som en vei, der, giennem dåben og nadveren, fører til guds rige og de levendes land. om det er sandt, om denne dunkle, hemmelige vei virkelig fører til samfund med den gud, som er et lys uden alt mørke, og som ene haver den sande udødelighed, det evige liv, derom kan man tvivle, og det kan man, uden beviislig selv-modsigelse, nægte; men at denne vei er udelukkende de christnes, og at troes-bekiendelsen, der danner den snevre kirke-dør, er den uforanderlige, vi troe urokkelige, grundvold både for troen og for lærdommen i den christelige kirke, det er en soleklar sandhed, man kun kan tvivle om, når man ei vil troe sine egne øine, kun som en fortvivlet løgner modsige! man betænke dog engang, hvormed man vil bestride den grund-sætning, at nåde-midlerne, med den dertil svarende troes-bekiendelse, som er det eneste, alle christne, i alle stillinger, i alle menigheder, til alle tider have havt tilfælles, det, der både har gjort kirken kiendelig for venner og fiender, og forbundet menigheden, det der altså unægtelig var både kiende-mærker og samfunds-båndet, at det er grund-volden, der hidtil har svaret til den priis, herren  lagde på klippen, som, til trods for helvedes porte og dødens magt, skulde bære hans kirke alle dage til verdens ende! hvormed vil man bestride denne grund-sætning, hvorved vi kun i tankerne sætte kirken på den grund, hvorpå den beviislig har stået, og unægtelig ståer, så længe et eneste menneske, som jeg her, frivillig tilegner sig bekiendelsen, og erklærer sig ved nåde-midlerne forbundet med alle de sande troende, som have været, som ere, og som skal fødes, gienfødes i den samme tro, af den samme ånd, ved den samme dåb, til det samme håb! med fornuften vil man dog vel ikke bestride en kiends-gierning, som selv den guddommelige, alvidende og almægtige, fornuft kun kan forklare, aldrig kuldkaste, og ei, uden selv-modsigelse, bestride! med det ny testamente vil man dog vel ikke heller bestride, hvad det i alle måder forudsætter, både hviler og bygger på, da det unægtelig blot er den christelige kirkes vidnesbyrd, som giør den bog til kirkens lys, og da skriften udtrykkelig er stilet til den allerede troende og døbte menighed, og vil ikke lære den noget nyt, men kun bestyrke og stadfæste den i sin christelige tro, der, som bekiendt, forudsættes!
sandelig, det er på den høie tid, at vi alle, såmange som end i ånd og i sandhed vil være christne, forene os om ene at bygge på den klippe, der giennem tidens løb har trodset de flyvende storme og brusende bølger, indskrænke os, som troes-samfund: som kirke, til krybben i bethlehem,  som historien lærer, lader sig seierrig forsvare mod al verdens og helvedes magt, at vi, så at sige, trække os tilbage til choret, række hinanden, og alle de i herren hensovne christne, hånd over dåben, og mund for alteret, i det ene brød og den ene kalk, lade, som brødre, al kiv om det tvivlsomme fare, og, ere vi stærke, da ei misbruge vor magt til at bebyrde de afmægtige, men til at bære deres skrøbeligheder! ja, christne! hvor i bygge, det er tid, at vi igien forenes om det christelige, som læg og lærd, og som de i tanke-gang forskielligste christelige lærere, som en 
justinus martyr
 og 
irenæus, ansgar
 og 
luther, reinhard
 og 
balle
 havde tilfælles, og som da unægtelig er det grund-christelige, forene os derom, tåle hos hverandre al dermed forenelig theologisk forskiellighed, men vige da ei heller et hårsbred enten for åbenbare fiender eller falske venner, skille os høitidelig fra dem, som, ved at vrage kirkens oprindelige bekiendelse og guddommelige nåde-midler, selv have skildt sig fra os, og som kun vil beholde det christne navn, for under venskabs maske at forføre menigheden, og for at tilsnige sig glandsen af det kirkens store vidnesbyrd, de ei vil troe! 
så
 gjorde, som historien unægtelig vidner, de ældste christne, sålænge forfølgelsen rasede, og vi behøve kun at sætte os i deres sted, hvortil vi ei fattes påmindelse, for at indsee, det bør den christelige kirke til alle tider giøre; thi det er ei guld, hvad ei kan gåe igjennem ilden, ingen menighed kan kiende, samle og bekiende alt i skriften, og  ingen af os kan døe i 
jesu christi
 navn på vor egen skrift-fortolkning, eller på noget menneskes ord, der ei haver guds øiensynlige vidnesbyrd. dette guddommelige vidnesbyrd havde den oprindelige bekiendelse for kirke-fædrene, såsandt som de ikke vidnede falskelig, der beseiglede vidnesbyrdet med deres blod; dette guddommelige vidnesbyrd har bekiendelsen for os i de apostoliske skrifter og i kirkens hele underfulde historie, men ingen fortolknings-regel, uden den, at skriften skal forståes efter troes-bekiendelsen, kan ikke forståes uden af troende, med den hellig-ånd, ingen fortolknings-regel uden denne, har den apostoliske kirkes og historiens guddommelige og menneskelige vidnesbyrd. hertil må kirken holde sig, og lade 
skolen
 i øvrigt være fri, lade sine theologer og skriftkloge overlægge, og, vil de endelig, da kives med hinanden, når de kun indrømme, at den hellige skrift er oplysende og opbyggelig for alle christne, efter troens og viisdommens mål, som herren giver, og når de kun ikke prøve på at sætte splid mellem skriften og kirkens grund-bekiendelse, hvorved de naturligviis udelukke sig selv af kirken, og af kirke-skolen. see, således hylde vi al den åndelige universalisme, al den videnskabelige frihed, en kirke, som et troes-samfund, kan tåle i sig, uden, ved åbenbar selv-modsigelse, at erklære sig for et i sandhed ophævet, et vitterlig falsk og løgnagtigt samfund! de lærde og 
læge
 nu, som ei vil finde sig i denne nødvendige indskrænkning, altså på ingen måde  vil være christne, de måe også aflægge det christne navn, hvorimod vi tilståe dem ethvert andet, selv det mest glimrende, de vil give sig. vil de hedde protestanter, velan! det måe de, og vi afståe dem enhver fordring på et navn, der unægtelig passer sig bedst for dem, der ei vil have andet bestemt tilfælles end protesten mod den christelige kirke, og mod ethvert troes-samfund, der vil bekiende sin tro og vedståe bekiendelsen. vil de hedde rationalister, velan! vi kan vist nok ikke fraskrive os fornuften, enten som den er i gud, eller som den billedlig er i os, men vi have intet at bramme af, og overlade derfor gierne vore modstandere det pralende navn, ligesom kirke-fædrene, uden at forpligte sig til dumhed, overlod deres modstandere navn af 
gnostiker! vil de endelig, af ubegribelig ydmyghed, hedde lutheraner, da vil vi i kirken heller ikke derom kives med dem; thi vi er ikke døbte i 
luthers
 navn, og vore fædre lærde os ikke, at luther, men at 
christus
 er korsfæstet for os; men i skolen måe vi forsvare denne vor fader i christo, og bevise, at alle de protestanter mod den historisk-christelige kirke, som beråbe sig på hans medhold, enten rave i et grueligt historisk mørke, eller omgåes med falskhed, og vanære i begge tilfælde den herliges velsignede ihukommelse, misbruge i begge tilfælde hans med al ret i christenheden berømte navn til at besmykke, hvad han af hiertens grund afskyede.
det er nemlig vist, at hvad end reformatorerne, og 
morten luther, deres store hoved-mand, i deres  strid med pavedommet kan, som theologer, have påstået om skriften som troes-regel, så forudsatte de dog, som præster: lærere i kirken, bestandig både kirken og troen, og vare enige om, at skriften ei kunde rettelig forståes uden ved den hellig-ånds bistand, altså af troende christne, der dog umuelig kunde udlede troen af skriften, før de forstod den. det er ligeledes vist, at vor menighed, i den augsburgske bekiendelse, som 
luther
 og 
melanchton
 dog vel ikke har protesteret imod, bandt sine lærere til den apostoliske troes-bekiendelse, (art. iii.) og til den eneste sande, historisk-christelige, uforanderlige, catholske kirke. (art. vii og xxi.) det er endelig vist, at ingen kunde stærkere end 
morten luther
 ophøie den christelige kirkes enfoldige barne-tro over al skole-viisdom, og at han ei klarere kunde vise sin fortrøstning til kirkens urokkelige grundvold, end ved uopløselig at knytte den apostoliske troes-bekiendelse til dåben, og lægge den, i sin lille catechismus,
 til grund for barne-troen og børne-lærdommen, overalt hvor man vilde enes med ham. det lod derfor kiønnest, om prof. 
clausen, og alle sådanne protestanter mod kirke-grunden, vilde lade vor timelige ypperste-præst efter
melchisedeks orden, som herren selv gjorde til pave efter hans død, fordi han i levende live på ingen måde vilde være det, om de vilde lade ham hvile med fred i den åbne begravelse lige for alteret, som ingen med ret kan giøre denne sande apostel-efterfølger stridig; men vil de endelig opmane  hans skygge til at bevidne, hvad hans liv på det kraftigste fornægtede, da må den christelige kirke, der ei er bygt på hans ord, lade det skee, og kun opmuntre sine boglærde til i kiærlighed at ære den evangeliske moses
 med en helte-kamp om hans legeme!
vi måe nødvendig indrømme, at alle reformatorerne såe feil ad den christelige kirkes oprindelige skikkelse, og lagde vitterlig eller uvitterlig grunden til det ny exegetiske pavedom, under hvilket nu hele den christne menighed sukker, og som alle christelige boglærde måe forene sig om i bund og grund at ødelægge, da det nu er kommet så vidt, at selv den yngste professor på vor høiskole vil, som 
summus theologus, være menighedens exegetiske pave, på hvis bud den historisk-christelige kirke skal nedrives, og en ny bygges af lutter theologisk maculatur: af de mod hinanden protesterende exegetiske collegie-hefter, i hvilket sig selv ophævende luft-castel den christne menighed skal bekiende, at den troer eens, men veed ikke hvad! men, når vi, sandheden til ære, have indrømmet en feiltagelse, der ved udgangen af pavedømmets mørke, af det åndelige ægypten, var såre undskyldelig, da skille vi, ved historiens lys, som kun mørkets børn foragte, 
morten luther
 fra dem, der ei vilde enes med ham, og påståe, at hos ham og dem, der trolig fulgde ham, var feiltagelsen i grunden ubetydelig, og løber ud på en blot formalitet; thi når vor menighed byggede på den evangeliske historie, og på den troes-bekiendelse  apostlerne selv, som medlemmer af menigheden, aflægge i deres skrifter, da byggede de unægtelig på den apostoliske troes-bekiendelse, og fortolkede skriftens ord til lærdom rettelig efter den, og feilen låe blot deri, at det ny testamentes ægthed ei beviser sig selv, men bevises kun ved kirkens åbenbare vidnesbyrd, som derfor er den eneste ret forsvarlige grundvold. det var imidlertid ikke let at skielne så fint i dagningen, og i en tid, da man på de løseste rygter havde antaget alt for apostolisk hvad der udgav sig derfor, faldt det ikke lettelig en troende christen ind, at man med mindste bifald kunde bestride ægtheden af de apostoliske skrifter, der hvilede på så klare og aldeles troværdige historiske vidnesbyrd. her see vi altså forskiellen mellem den lutherske og den clausenske tale om skriften, som eneste kundskabs-kilde og troes-regel: luther forudsatte, at det ny testament var ægte, texten sikker, og de ord, der tilskrives sønnen og den hellig ånd, et virkeligt, med sig selv enigt guds ord, og fandt da i det historiske en sikker regel til at fortolke det dogmatiske efter; 
clausen
 derimod påståer at bogens ægthed er tvivlsom, og texten usikker, den evangeliske historie aldeles upålidelig, pauli apostel-kald ugyldigt, alle apostlernes vidnesbyrd om at det var guds og 
jesu ord, de talede, falske eller uægte, og han finder altså intet guds ord i det ny testamente, og ingen fortolknings-regel til hvad han finder. forskiellen er da unægtelig, at 
luther
 grundærlig underkastede sig skrif tens ånd og ord, og at 
clausen, mildest talt, driver det letsindigste og uforsvarligste spil med skriften, som en intetsigende kundskabs-kilde, og en aldeles ugyldig og ubestemt troes-regel; og hermed håber jeg at have sat så kiendelig skiel mellem 
luthers
 og 
clausens
 bibel-tro og skrift-fortolkning, at ikke selv den yngste student skal kunne forvexle to ting, der ere langt uforeneligere end ild og vand.
er det nu vist, at prof. 
clausens
 protestantiske kirke er det modsatte af den christelige, hans protestantiske bibel-tro og skrift-fortolkning en selvmodsigende carricatur af den lutherske, da er det vel næsten overflødigt at drøfte prof.'s påstand om kirkens forhold til staten; thi at et aldeles luftigt og et aldeles jordisk institut i grunden slet ikke berøre hinanden, følger af sig selv, og at ingen borgerlig øvrighed, om den også vilde, kunde med mindste ret give prof. lov til at sandseliggiøre sit hjerne-spind i den christelige kirke, han protesterer imod, og i den lutherske kirke-forfatning, han bestrider, det er ligeså indlysende.
da prof. 
clausen
             imidlertid vover et ligefremt angreb på alle ærlige danske præster, og på den kirkelige lovgivning, vi underkaste os, skylder jeg mine christelige med-tjenere i ordet, fordum og nu, såvelsom danmarks christne øvrighed, at tage alvorlig til gienmæle, hvad jeg ikke vilde gjort, når prof. ei havde drevet sagen til det yderste: erklæret præste-eden for ugyldig og vor ærlighed for latterlig; men det gåer for vidt, og prof. må tilskri ve sig selv de ubehagelige følger, en sådan strid muelig kan have.
den egentlig bindende auctoritet, siger prof. (s. 335) have de symboliske bøger erholdt ved den eedsaflæggelse, hvorved de protestantiske geistlige ved deres embeds tiltrædelse forpligtes til at lære overensstemmende med dem. han indrømmer fremdeles en vis nødvendighed deraf, i modsætning til den catholske kirke, hvor, siger han, proselytånden ikke uddøer, og jesuiternes moral helliger ethvert redskab for denne ånd, men, tilføier han, vanskeligheden beståer her i at træffe det rigtige spor, thi enhver forpligtelse, som binder til bogstavet i de symbolske bøger, ståer i fuldkommen modsigelse med ånden, som gåer igiennem dem, og hvorsomhelst man henviser til symbolerne, som constitutive regler for tro eller lære, der arbeider man imod protestantismen, som man troer at befæste, der fremmer man catholicismens ånd, medens man troer at holde den ude.
jeg vil her først giøre opmærksom på, at prof. har meget ret i, at man ved enhver lære-forskrift arbeider mod den protestantisme, der, som prof.'s, beståer i at protestere mod al bestemthed i tro og lære; men sagen er, at mod denne protestantisme ere også alle lære-forskrifter stilede, da de netop grebes som en nødhjelp mod den exegetiske tøileløshed, der alt i reformations-tiden truede med den ødelæggelsens vederstyggelighed, vi have oplevet.
dernæst gad jeg vidst, hvilken bom der i bogstaver skulde sættes for nogensomhelst mening, når bogstaverne ikke skulde komme i betragtning, eller hvorledes man dog skal finde den ånd, der gåer igiennem bogstaver, uden ved at holde sig til dem, og om det ikke netop er den jesuitiske moral ei at bryde sig om bogstaverne i en forpligtelse, men lægge en egen mening, som ånd deri?
endelig må jeg spørge, om det ikke dog er lidt ufornuftig tænkt af vore exegeter, at deres bogstaver skal giøre alle muelige bogstaver til slet ingen ting, og om det ikke derimod er aldeles fornuftigt, først og fremmest at anvende regelen på deres bogstaver, da det er soleklart, at deres bogstaver, der ansee alle bogstaver for ingen ting, er de ubetydeligste bogstaver, man kan tænke sig!
efterat nu prof. (s. 336) har anført noget af den danske præsteeed på latin, der på dansk lyder så: “jeg lover: af alle kræfter ærlig (fideliter) at indprænte mine tilhørere den himmelske lærdom, indeholdt i de prophetiske og apostoliske 
skrifter
 og i de danske menigheders symboliske bøger”, påståer han, at her er intet bestemt enten om forholdet mellem symbolerne og skriften, eller om forpligtelsens natur og dens udstrækning, og da det må antages, at denne ubestemthed er forsætlig og velbetænkt, for ikke at pålægge samvittigheden ængstende bånd, må enhver protestantisk geistlig uden betænkelighed kunne indgåe den angivne forpligtelse. med mere føie kan man derimod indvende, at den
               
udsiger  for
 lidet, og derved bliver utilstrækkelig; thi da meningen ikke kan være den, at alt, hvad der findes i de symbolske bøger, skal antages for den rene himmelske lære, men alene denne, at denne lære ikke er forfeilet eller forvansket deri, uden at der dog tilføies noget vink om de punkter, hvor symbolerne fortrinligt skulle beagtes, eller om måden, hvorpå, og principet, hvorefter de skulle benyttes, for at udfinde den rene lære, så mangler det på en nøiagtigere betegnelse af protestantismens og symbolernes ånd og tendents, og formularens indhold er alene en tautologisk og vag forpligtelse til at foredrage den guddommelige lære i sin reenhed. derimod synes eden at ville blive betydningsfuld og hensigtsmæssig, når den geistlige derved aflagde den troes-bekiendelse: at den hellige skrift er den ene guddommelige troesnorm, at dette protestantismens princip er det ene sande kirkelige princip, og at den protestantiske kirke er dette princip tro, når den forkaster sætningen om retfærdiggiørelsen ved gierningers udvortes legalitet, og læren om syv sacramenter, samt forpligtede sig til at lære efter denne tro. ved at affordre de tiltrædende geistlige en sådan bekiendelse og forpligtelse, som på eengang antyder både det faststående og det bevægelige i protestantismens væsen, vilde kirken betrygge sig – forsåvidt en sådan betryggelse er mulig – imod catholicismens princip, såvelsom imod dens former; 
i det
 den peger hen til de characteristiske hovedsætninger, som ere så nødvendige resultater af det  
protestantiske fortolknings-princip, at de kunne ansees som christelige axiomer, holder den dem borte fra læreembedet, som antage en troeskilde ved siden af skriften; og idet den udtrykkelig henviser til skriften som eneste guddommelig regel, forpligter den sine geistlige til at skride frem i fri selvstændig anvendelse af dette princip, i prøven og gransken i de hellige bøger.
hvor aldeles må man dog ikke have glemt, at det ene er omhug for sin saligheds sag, der kan drage et ærligt, alvorligt menneske til kirken, og at præsten er menighedens tjener til at forkynde et guddommelig sandt, altså uforanderligt ord til oplysning og opbyggelse, ja, hvor dybt må ikke den christelige kirke og alt åndeligt være sunket i en theologs øine, der kan tale således om præsters embed og forpligtelse, om den hellige skrift og alt helligt!
dette, troer jeg, må være enhver christens første tanke, ved at læse sligt af en præste-lærer i christenheden, og mine præste-tanker derom vil jeg ligeså lidt fortie, men sige frit, og vise klart, det er utåleligt.
hvad nu først den danske præste-eed angåer, da tjener til efterretning, at den endnu har følgende, ret egenlig hidhørende ord: “jeg lover på det alvorligste og helligste, at jeg ikke alene selv vil flye og skye den mod guds ord stridende lærdom, men også af al magt bestride den, og før lade mit  liv, end give falske og fanatiske sætninger medhold”.
at nu denne eed er så læmpelig og velbetænkt, at enhver 
christen med god samvittighed kan aflægge den, det er, til den danske, både geistlige og verdslige, øvrigheds udødelige ære, sandt, men at sådanne protestanter, som prof. 
clausen, måe have en ganske egen samvittighed, for uden al betænkelighed at aflægge den, det er ikke mindre sandt; thi det er åbenbar usandt, at den, som prof. siger, blot er en tautologisk og vag (snaksom og løs) forpligtelse til at foredrage den guddommelige lære i sin reenhed. hvad enhver jurist må sige om en sådan udflugt, behøver jeg ikke at anmærke, men hvad enhver ærlig mand må forståe ved forpligtelsen, det skal jeg sige, og er vis på alle ærlige folks medhold. når vi forpligte os til ærlig, af al magt, med al flid, at indprænte vore tilhørere den himmelske lærdom i propheters og apostlers skrifter og i vore symboliske bøger, da love vi åbenbar at forkynde alt hvad der i benævnte skrifter udgiver sig for himmelsk, guddommelig lærdom, som en sådan, og mene vi noget andet dermed, da er det en jesuitisk forbeholdenhed, hvorved vi drive spot med ord og løfter, og stræbe at bedrage både den øvrighed, der troer os, og den menighed, der har såmeget mere ret til at fordre sin bekiendelse af os, som den må overtræde de borgerlige love, for hos andre lærere at søge, hvad vi, imod vort løfte, forholde dem.
betragte vi nu derimod den ny eed, prof. foreslåer, da er det vist nok, at den måtte udelukke hver christen af lære-standen, thi måskee kan den giøres af hedninger, som have en hellig skrift, af jøder og tyrker, men aldrig af christne, med mindre christne kunde tage det ligeså let med ord og bogstaver, som prof.; thi da kan man jo giøre hvad eed, det skal være, og det er derfor sært, at prof. troer, den kunde holde nogen borte. først skulde man erklære den hellige skrift for den eneste guddommelige troesnorm; og det er ret mærkeligt, at den forf., der slet ikke kan lide eed på bogstaver, her foreslåer eed på en heel bog, fuld af bogstaver, hvorimod en christen burde indvende, at den hellige skrift er et aldeles ubestemt udtryk, selv når man forudsætter, det skal være bibelen, thi den er langt fra heeligiennem at være troes-regel, ja er det egenlig kun i mose-lov for israels børn. imidlertid kunde en christen, når han måtte forståe det, som om det lød: i bibelen, giøre denne erklæring, som ikke udelukde den menneskelige troes-regel for christne, kirken foreskriver, men sætningen blev da ørkesløs. den anden sætning, at hint princip er det ene sande kirkelige princip, var derimod allerede nok til at holde en christen borte; thi hvor kunde han sige den løgn, at ikke enhver troes-regel, som en menighed binder sig til, er et sandt kirkeligt princip, enten så kirkens lærdom er sand eller ikke. skulde det derimod være meningen, at hint princip var det eneste rette i den sande kirke, altså at  bogstavet var alt, ånden og det levende ord i bekiendelsen intet, da kunde en christen ligeså umuelig bekvemme sig til et sådant bog-afguderie, når han var oplyst nok til at see, hvad det vilde sige. var han imidlertid ikke det, kunde han end i sin troskyldighed sige ja; men nu kommer det tredie: “at protestantismen er dette princip tro, når den forkaster sætningen om retfærdiggiørelsen ved gierningers udvortes legalitet og læren om syv sacramenter”, og den løgn er for grov til at kunne undgåe nogen christens opmærksomhed. vel kan det være mueligt, at prof.'s protestantisme er sit princip tro, når den blot forkaster de to sætninger, men at man, ved en blot forkastelse af to galskaber, som slet ikke vedkomme bibelen, er det princip tro, at giøre bibelen til eneste troes-regel, det er jo dårekiste-snak, da man derved ikke på mindste måde giør bibelen til troes-regel; og når prof. nu tilføier, at efter denne tro vil han lære, da må man dog virkelig tro, han vil prøve, om han har kvæg til læsere; thi at sige: man vil lære efter den tro, at der er en guddommelig troes-regel i skriften, som er tilstrækkelig fulgt, når man, uden nogen troes-bekiendelse, forkaster enhver, hvori der findes den ravgale sætning at udvortes retfærdighed er indvortes, og den naragtige bestemmelse, at der er netop syv, hverken flere eller færre ting, man skal kalde sacramenter, at sige, man vil lære efter denne tro, som ingen er, det er dog vel at drive spot med tro og skrift, med ord og eed, med kirke og menighed.
efter denne eed, når man var uchristelig nok til at giøre den, og fandt en øvrighed, som var tåbelig nok til at nøies med den, kunde man nu vist nok prædike tyrkisk og arabisk og alt hvad man vilde, men at man, efter vor nærværende eed, kan lære som prof. clausen, uden åbenbar at bryde den, det er hvad jeg nægter, og kan blot forundre mig over den dristighed, hvormed han påståer det, og finder det (s. 341) særdeles underligt, at vort (det ordholdne) partie har vidst at forskaffe sig et slags privilegium på at ansees som det samvittighedsfulde, og at forekaste det friere 
partie
 en samvittighedsløs letsindighed. at jeg ingenlunde skiærer alle de udskeiende over een kam, men vil gierne betragte deres forseelse i det mildeste lys, kan man vide, men at de, der, som prof. 
clausen, drive spot med os, fordi vi ikke bryde vort ord, trænge høit til at fåe samvittigheden skiærpet, det kan jeg ikke nægte.
var det derfor sandt, som prof. påståer, at løftet indeholdt hvad ingen af os måtte love, da beviste det kun, at vi var alle at laste, men visselig ikke, at man kunde giøre feilen god igien ved at bryde sit løfte, thi det er åbenbar kun at fordobble synden, for hvilken det er den eneste bod, at tage løftet tilbage, som gjort i ubetænksomhed og overilelse. det vil i det mindste jeg giøre, såsnart prof 
clausen
 eller nogen anden kan bevise mig, at løftet er uchristeligt, eller at christendom er løgn; thi ligesålidt som jeg vil lære mod min tro, ligesålidt vil jeg lære mod mit løfte, og mod det  jeg i mit kaldsbrev og min collats er beskikket til, da det unægtelig er, hvad både min øvrighed og min menighed har ret til at fordre af mig.
men til beviis vil der andet end vrævl, og det er det bedste navn, jeg veed til prof.'s betænkning, (s. 341) hvor det hedder: “sagen forholder sig så, at hvo som mener sig bundet til symbolernes bogstav, erklærer, at han ved at aflægge sin eed, har tillagt enten symbolet selv eller staten en ubetinget forpligtelses-ret, og viser sig således som den, der så lidet har tænkt på en sådan forpligtelses natur, at han har givet mennesker det tilsagn, som alene tilkommer gud; om han selv finder sig overbeviist om symbolets skriftmæssighed eller ikke, kommer her i ingen betragtning, thi her spørges ikke om, hvortil han har forpligtet sig, men hvorfor; på dette hvorfor gives der i christendommens og protestantismens ånd kun eet svar, dette nemlig, fordi jeg troer at symbolets lære er skriftens lære; men ved denne tro kan ingen finde sig forpligtet til videre, end til at lære, til at fortolke skriften i symbolernes ånd; det er altså kun den friere anskuelse af denne auctoritet, som kan beståe for troens høiere domstol”.
er her virkelig sagt noget, som kan bevise, at man ikke må love staten at føre samme lærdom, som de symboliske bøger, når man troer, det er skriftens lære, da må jeg være stokblind, og hvem har sagt, man i modsat fald måtte love nogen at lære efter symbolerne. vi afspises da her, som sæd vanlig med talemåden: ånd og bogstav, uden at kunne fåe en klogere mening ud deraf, end at man skal kunne lære efter 
symbolerne, uden at lære efter dem; thi at vi hverken forpligte os til at lære menigheden den augsburgske confession udenad, eller netop at bruge dens udtryk, det veed vi dog vel, det ligger jo udtrykkelig deri, at det er lærdommen, vi forbindes til at følge, og når man tager lærdommen bort fra confessionen, hvad bliver så ånden til, uden til vore egne tanker om, hvad vi vilde skrevet, om vi skulde gjort symbolet!
det er i øvrigt en slem tro, de protestanter har, til hvilke prof. hører, den overtro nemlig, at hvem der ikke tænker som de, har aldrig lært at tænke, og mig synes, prof. måtte selv finde det rimeligt, at de der ikke tog sig forpligtelsen nær så let som han, også lidt dybere havde eftertænkt dennes natur. dog, han troe nu hvad han vil, så har jeg virkelig for længe siden gjort den opdagelse, at, var jeg en falsk lærer, kunde jeg på den yderste dag ligeså lidt undskylde mig med et konge-bud, som med den augsburgske confession, men også den opdagelse, at fordi jeg lover at lære efter de bøger, jeg har fundet skriftmæssige, lover jeg dermed på ingen måde at lære efter alle dem, man kunde fåe i sinde at kalde symboliske, og jeg kan forsikkre prof., at, om han så fik al verdens keisere og konger til at giøre en symbolisk bog af hans, vilde jeg dog betragte den med samme øine, som nu.
at en deel af de protestantiske fyrster giorde sig til paver i deres lande, det har nok ingen sagt i danmark førend jeg, og man skal vist ikke sige, jeg har rost det, men den danske regiering har jeg rost, fordi den ikke fulgde exemplet, og det giør jeg endnu, og påståer, at hvad den gjorde: ved at holde hånd over den augsburgske confession, og luthers catechismus, som menigheden selv havde canoniseret, det kan den ikke blot forsvare, men skal prises for, sålænge der er en christelig kirke-historie. jeg veed meget godt, hvad der er at sige om herre-bud i kirken, og har aldrig glemt, at høiere er guds bud; men når theologerne, som prof. 
clausen, og mange alt i reformations-tiden, kun bruge guds ord til udtryk for deres selvklogskab, forkaste eller oversee den fortolknings-regel, kirkens oprindelige bekiendelse giver, og vil alle have deres exeges til at herske, vil alle være paver, da kalder jeg det en stor lykke for menigheden, at en christen øvrighed afgiør trætten, ikke ved selv at giøre symboliske bøger, men ved, som den danske regiering, at binde lærerne til hvad der har så godt et vidnesbyrd, og har båret så velsignende frugter, som 
den
 augsburgske confession og 
luthers catechismus. at de theologer, hvis egne griller er dem mere værd, end menighedens salighed, og som anseer troes-enighed for fæisk, tænke tvertimod, det følger af sig selv, men hvor protestantisk en sådan tænkemåde end kan være, christelig bliver den dog i evighed aldrig!
at det nu var godt, om enhver, der ikke vilde være geistlig embeds-mand, fik lov at bekiende sig til hvilken i borger-samfundet tålelig tro, han vilde, og lære derefter, det er min fulde overbeviisning; men at ingen viis øvrighed beskikker og lønner præster, for hvis lærdom den ingen sikkerhed har, anseer jeg for ligeså vist, som at prof.'s protestantiske kirke, der slet ingen tro vil bekiende, slet ingen lærdom binde sig til, er utålelig i enhver velindrettet stat; thi der kan øvrigheden sandelig ei være ligegyldig ved, hvilke, måskee staten høist farlige lærdomme, man behager at knytte til det mægtige religieuse element. havde derfor den historisk-christelige kirke havt mindste lighed med prof.'s protestantiske, så den blot mellem jøder og hedninger vilde erklæret, at den protesterede mod statens religion, da var den med rette blevet forfulgt; thi et samfund, hvis eneste kiendemærke er, at dets hånd er imod alle, må ikke fortryde på, at alles hånd er igien mod det. men anderledes var det med den christelige kirke: den var altid, efter apostelens formaning, rede til at giøre regnskab for sin tro og lærdom, og den havde en lærdom at fremlægge, som hverken jøder eller hedninger kunde nægte, var menneskekiærlig i høieste grad, når dens forjættelser virkelig opfyldtes. denne kirke har derfor også en historie, som lærer, at når kun ikke en biskop eller et 

theologisk
 facultet, som pavelig skrift-fortolker, anmasser sig det apostoliske høisæde, da er den kirke i det mindste ingen stat eller øvrighed farlig,  men skikket til at danne mennesker, som, just fordi deres rette borgerskab er i himlen, ei slåes med verden om dens himmerig, og bebyrder aldrig, som vore dages protestanter, jorden med casteller, byggede i luften!

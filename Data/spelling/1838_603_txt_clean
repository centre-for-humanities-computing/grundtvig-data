bladet har, gudskelov, vendt sig i verdens-historien, så efter et tidsrum, hvis løsen var rom og latin, krig og skolemesterskab, et nyt er oprundet, der vel endnu, som tit den opgående soel, er bedækket af skyer, men dog også, lig den, gjennem mangt et lysteligt glimt beviser sin medfødte kraft; og snart vil det vist blive alle vitterligt, at det ny tidsrums løsen er 
grækenland og modersmål, fred og folkefrihed. således bemærker man i den sidste tid allevegne, selv i paris
, det opgående lys at et folk er en heelhed, ei blot i øieblikket men også i tidsløbet, så det er dårskab når en enkelt slægt vil løsrive sig fra de forbigangne, som træet fra sin rod, og er et tyrannisk galenskab når man i nogensomhelst tidspunkt vil tvinge et folk til at synes hvad det altid fattedes anlæg og lyst til at være. således bemærker man også allevegne, i det store som i det små, mellem stormagter som mellem enkeltmænd, en lyst til at dvæle ved hvad man kan enes om, og, såvidt muligt, undgåe berørelsen af hvad der kan vække strid, en lyst, der ståer i den klareste modsætning til de sidste århundreders exempel, som var at glemme enigheden om tusinde vigtige ting og med flid opsøge en stridspunkt, en anledning til al yppe kiv, og, om muligt, undertrykke og,  menneskelig talt, tilintetgjøre næsten. mig må nu denne bladvending nødvendig ståe klarere for øine end mange andre, fordi den ligger mig nærmere, eller rettere, fordi den er mig vitterlig som også foregået i mit inderste og i hele min tankegang, og det må derfor ikke undre hr. 
fibiger
, at jeg, langt fra at optage den stridshandske, han med den ene hånd tilkaster, med begjærlighed griber den anden hånd, han venlig rækker mig. vist nok kan jeg ikke sige, at jeg nu har bedre tro til gavnligheden af de såkaldte realskoler for drenge, end da jeg skrev min lille bog “om skolen for livet,” thi havde jeg end sind til at være falsk, så har jeg dog den samme indsigt som keiser 
    nicolai, at blændværkets skuespil-tid er forbi, så hvem der nu vil udrette noget hos folk, der er værd at nævne, må have mod til at være sin mening og hensigt bekjendt, og derfor bekjender jeg strax, at hver dag jeg ståer på mine been stadfæster mig i den overbeviisning, at den boglige drenge-skole vel i fortiden var et nødvendigt onde, men er nu aldeles unødvendig, og bliver ved at udvides og påtvinges daglig meer en landeplage. men efterat have gjort denne bekjendelse, så min ærede medborger ei skal tænke, jeg vil gjækkes, da rækker jeg ham venlig hånden og takker ham, fordi han, uagtet sin uenighed med mig om realskole-væsenet, dog alligevel ærlig og modig bekjender sin fuldkomne overeensstemmelse med mig i henseende til hvad ikke blot jeg, men han selv kalder min “egentlige hovedgjenstand,” oprettelsen nemlig af  en dansk høiskole i soer, åben for hele folkets ungdom, fri for al den laugstvang og alt det examens-stads, der findes på de latinske høiskoler, og høitidelig indviet til fædrenelandets oplysning, borgernes uddannelse og modersmålets ære!
nu, at to mænd kan være fuldkommen enige om en sådan gjenstand, og enige om at den skal gestalte sig selv, ikke efter deres eller nogen enkeltmands, men efter folkets eget hoved, det kan vel synes kun en fattig triumf, men deels har en lang skribent-erfaring lært mig at være nøisom, hvor talen er om bifald, og deels anseer jeg det alt for store ting, at to mænd, hinanden personlig aldeles ubekjendte, og uenige vistnok om langt flere og vigtigere ting end en drenge-skole, ja, af så forskjellig tankegang, at den ene gåer ud fra mathematiken og den anden om ikke just fra poesien, så dog fra ånds-historien, at de kan fuldkommen enes om en splinterny plante-skole for det fælleds borgerliv! ja, har det smertet mig, hidtil ikke at høre en eneste stemme i samklang med min om dette store folke-anliggende, der gjennem en række af år låe mig som en steen på hjertet, men først ved 
folkerådets
 oprettelse vandt den klarhed hos mig, at jeg kunde vise dets sammenhæng med alt, hvad der må være et folk dyrebart, alt hvad i danmark kongen og folket savner, for fuldelig at forståe hinanden og sammenvirke til rigets opblomstring; har det med rette smertet mig, da må det også ret inderlig glæde mig, at det første bifald skulde komme så at sige fra fædrelandets yderste grændse: fra en frisindet, kyndig og dannet medborger, der for resten synes så uenig med mig, som nogen dannemand kan være; thi det forkynder, om jeg seer ret, at i dette stykke er eller blive dog snart alle frisindede og kyndige dannemænd enige med mig, og når det da klarlig er folkestemmen, hvad hidtil syntes kun at være eremitens røst i ørken, da vil jo den folkelige høiskole
 reise sig, som aladdins- borgen, bygt på een nat af tjenstagtige ånder, forbause verden og ei blot forskjønne og forlyste, men også forbinde og forbedre danmark! ja, medens det syntes, som intet menneske i hele landet kunde forståe, at en sådan indretning, sålidt som nogen livsyttring, lader sig beskrive før den træder i kraft, da erklærer pludselig den danske mathematiker, jeg har fuldkommen ret i at de velgjørende virkninger af en sådan indretning lade sig kun ane, og da tvivler han ikke på, jo “det hele folk” vil dele mine lyse anelser såvelsom mine brændende ønsker i denne henseende.
sandelig, ikke blot min patriotisme måtte være hykleri, men jeg måtte i alle måder være en usling, om jeg ikke i så glædelig en anledning kunde tålmodig høre på langt flere bebreidelser, end hr. 
fibiger
 gjør mig for mangel på en rigtig sammenhængende tankegang, på et frit overblik af menneske- og folke-livet og på bestemthed i mine udtryk, langt flere og langt bittrere bebreidelser for sligt af den samme mund, der så ærlig, uforbeholden og hjertelig istemmer mit ønske om en dansk høiskole
 og mine glade formodninger om, at det skal blive en folkesag og bidrage til folkeheld, ret øiensynlig når vi for længst er henslumrede, så når jeg alligevel rører ved denne stræng, da er det ingenlunde for at beklage mig, og end mindre for at sige min ærede medborger det mindste ubehagelige, men blot fordi jeg troer, vi er langt mindre uenige både om realskolen og 
borgerlivet
 i det hele, end det ved første øiekast kan synes. jeg er nemlig ikke blot enig med hr. 
fibiger
 om, at man godt kan oprette en deel af de såkaldte realskoler ved siden ad den danske høiskole, men jeg er også enig om, at når den dannede deel af folket anseer dem for gavnlige, da bør de oprettes, ja, så enig er jeg derom, at hvis jeg rådte for rigets skolevæsen, vilde jeg på timen oprette een til prøve og gjøre mig al mulig umage for at prøven kunde lykkes; thi  har jeg ret i at planen ikke duer, da vilde jo prøven bevise det, og har jeg uret, da vilde den give mig en oplysning, hvortil jeg høilig trængde. derfor var det mit ramme alvor hvad jeg skrev i min lille bog om “skolen for livet,” at når kun den påtænkte realskole ikke stod iveien for den “danske høiskole,” da overlod jeg helst den sag ganske til erfaringen, og foresatte mig da kun at vise, at denne drenge-skole ei kunde træde isteden for høiskolen, så med hr. 
fibiger, som indrømmer alt hvad jeg i denne henseende forlanger, må jeg, efter mine egne grundsætninger, slet ikke tvistes om en sag, der har såmange fornuftige mænds mening for sig, at den næsten nødvendig må underkastes en ny erfarings-prøve. jeg troer vist nok ikke at behøve denne ny prøve, men hvad er een mand, borgerlig talt, mod hele folket, at han skulde opkaste sig til skolemester for livet, eller ville påtrænge dem sine anskuelser, som, selv når de er rigtige, kun er dem nyttige, der virkelig dele dem! jeg er, hvad kun få kan og skal være: en poetisk historiker, for hvis øine den store erfarings-kreds ligger udbredt, og desuagtet har jeg behøvet hele den daglige erfaring, mine egne børns dannelse gav mig, for at aflægge den dybt indgroede fordom om den boglige drenge-skoles nødvendighed og nytte, og en stor nar måtte jeg da være, om jeg enten forlangde, at alle mine medborgere skulde snakke mig efter munden, skjøndt denne eftersnakken netop er drenge-skolens dødelige synd, eller at de, ved at spise en af mine bøger eller dem allesammen op, skulde levende tilegne sig mit historiske blik og min daglige erfaring, hvad jeg netop påståer hører til de umuligheder, bogormene i tre århundreder med flid har stræbt at bevise. kun da fordi jeg seer, at hr. 
fibiger
 har selv langt bedre forstand på drenge-skolens 
brøst
 end de fleste, og ynder kun den såkaldte realskole, fordi han troer, den behøves for at give “tilkommende bestyrere af større arbeidsanlæg det dem nødvendige videnska belige grundlag,” kun derfor vil jeg prøve at forklare mig lidt nøiere, og tør håbe, at om vi end ikke derved blive mindre uenige end vi er, han vil see, vi er det dog lidt mindre, end han syntes.
først må jeg da erklære, at det er ingenlunde vexelvirkningen mellem vidskaben og livet, jeg har det mindste imod, da det tvertimod er den, jeg på alle måder og i alle retninger ønsker at see fremmet, så vi er blot uenige om drenge-skolen som et middel dertil, da jeg troer, det nytter ikke at læse om sysler, som man ikke kjender, men skader meget i opvæxten at vænnes til stillesidden, legemlig dovenskab og bogormevæsen, når vort fremtids-kald udkræver netop det modsatte for at rygtes med lyst og med held. det er sandt, jeg ønsker ikke mit fædreneland mange fabrikherrer og hvad man kalder store arbeids-anlæg, fordi jeg er vis på, man også kan kjøbe guld for dyrt, så jeg beundrer meget i den engelske virksomhed, som jeg derfor aldrig kunde ønske efterlignet hos os; men selv i modsat tilfælde vilde jeg fraråde de boglige drenge-skoler for arbeidslivet, som uhensigtsmæssige, da det hverken er ved sådanne england har nået sin mageløse høide, eller kan i regelen blive fra dem, praktisk virksomme mænd vil udgåe med det sikkre blik for hvad der efter omstændighederne til fordeel lader sig drive, og med den levende deeltagelse for det såkaldte “grove arbeide,” som enhver dygtig bestyrer må have, om han end ikke selv tager hånd i med. hvor indtaget jeg derfor end kunde være for de store arbeids-anlæg, vilde jeg dog ligefuldt fraråde de såkaldte realskoler, men kun ivrig anbefale allehånde værksteders oprettelse ved den folkelige høiskole, og hvem kan i grunden tvivle om, at vi i ungdommen langt bedre forståe og langt snarere forlystes ved videnskabelig oplysning om hvad vi i opvæxten mechanisk har drevet, end vi efter en boglig optugtelse blive fortrolige med, føle drift til og finde smag i det os fremmede og, som det synes, halv uværdige arbeide. i  alt fald vil hr. 
fibiger
 strax see, at vexelvirkningen mellem de daglige sysler og vidskaben derom, vil være tilstrækkelig sikkret ved oprettelsen af sådanne værksteder i høiskole-byen, som fra alle sider måe findes tilrådelige, både fordi en deel håndværkere  derved  fandt en adgang til høiskolen, de måskee ellers måtte savne, og fordi alle nye opdagelser der under de gunstigste omstændigheder kunde prøves. også i denne henseende åbner en dansk høiskole i sorø os smilende udsigter, thi hvor høiskolen således er grundeier, kan den, så at sige, udrette alt hvad den vil og har forstand til at fatte.
men, spørger hr. 
fibiger
                 meget rigtig: hvad skal vi gjøre med vore drenge i opvæxten, når de ei skal gåe i skole og vi dog heller ikke vil sætte dem i lære, hvor selskabet gemeenlig kun er slet? dette er vistnok et stort spørgsmål netop for os af middelstanden, men først måe vi nu huske, det er kun for os, som kun er en lille deel af folket og finder nok skoler, når vi ønske dem, uden at det offentlige behøver at bebyrdes med omsorgen, og dernæst spørger jeg enhver opmærksom tilskuer, om det selskab, der sædvanlig findes selv i vore latinskoler, virkelig er så udsøgt? jeg, efter min erfaring, må benægte det og vilde i nødsfald heller betroe mine sønner til et værksted, hvor de idetmindste havde noget bedre at tage hænder i; men hvorfor har vi ikke i hovedstaden og de større kjøbstæder, hvad let lod sig bringe istand: arbeids-skoler, hvor vore drenge under god opsigt kunde beskjæftiges nogle timer om dagen med en eller anden nyttig håndgjerning? selv om de i sin tid skulde omgåes ene med bøger, vilde det være en stor vinding for dem, og dobbelt skulde jeg mene, hvis de har anden bestemmelse, medens den åndelige underholdning, børn har godt af, vist vilde smage meget bedre og frugte meget mere, når det var en vederkvægelse og en fri sag, end når det, hvortil i grunden ingen kan tvinges, skal være en tvungen sag, og den boglighed, der kun kan  smage og gavne enkelte i manddommen, drives mod naturen af drenge.
dog, fordommene er her så mange og så rodfæstede, at det har kostet mig en svær kamp med mine egne sønners opdragelse endogså kun nogenlunde at følge naturens krav og min overbeviisning, så det nytter ikke at bestride dem med en pen, men jeg skyldte dog hr. 
fibiger
 den forsikkring, at det hverken var lediggang eller slet selskab, jeg vilde anbefale drengene, og jeg vil nu slutte med den forsikkring, at jeg er langt fra at give vore skolemænd al skylden for vort bagvendte skolevæsen, som de jo ingenlunde har skabt men arvet og er selv fra barnsbeen afrettede til at beundre og til at udvide, om de kunde, selv til de umælende. jeg undskylder dem tvertimod alt hvad jeg kan, som blandt andet min håndbog i verdenshistorien viser, men man burde heller ikke optage mig det ilde, når jeg gjør opmærksom på, at drengealderen endnu mindre er skikket til grammatikalsk eller mathematisk hovedbrud, end de toårs plagge er skikkede til at trække plov og vognmandslæs.
n. f. s. grundtvig.

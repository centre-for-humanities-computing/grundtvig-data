idet jeg byder de unge karle velkommen, som i den tilstundende vinter først skal gjøre bekjendtskab med den folkelige højskole, så vilde jeg gjerne, om jeg kunde, lægge dem på hjærte, hvad det er, de her vil finde, og hvorfor det godt er umagen værd at søge det på en sådan højskole, hvor det ene er således at finde.
hvad det nu er, de her vil finde, det kan siges med to ord, for det er godt dansk, alt det gode danske både gammelt og nyt, som vi har fundet hos os selv eller har lagt os til bedste, og som vi, såvidt det kan lykkes, på godt dansk vil dele med hele den danske ungdom. hermed er det da også sagt, at hverken må man vente her, at finde tysk eller fransk eller noget af alt det, man ellers hos os plejer at kalde dannelse og lokke folk til skole med, heller ikke må man vente, at vi skal tylle dansken eller danskheden i nogen, som man giver folk enten mad eller pulver og dråber ind med skeer. nej, af alt det fremmede, man i danske skoler plejer at løfte til skyerne, er der efter vor overbevisning intet, som danske folk i det hele kan have godt af, undtagen alene kristendommen, og den er i sig selv slet ingen skolesag, så alt hvad vi her til gavn kan sige om den, er at oplyse, at da den er et glædeligt budskab fra kristus om det evige liv af guds nåde til dem, der vil tro på alle menneskers bedste ven jesus kristus som guds eenbårne søn, så har kristendommen kun gjort gavn og kan kun gjøre gavn i danmark som i hele verden, når man ikke vil nøde folk til at lære den udenad eller nøde dem til at kalde den guddommelig sandhed, men lader det, som herren selv og alle hans sendebud, være alle folks egen sag, om de vil tro den eller ikke, og hvad tysken angår, da er det vor overbevisning, at der er intet fremmed, der har gjort danmark og danske folk såmegen skade og fortræd, som tyskeriet, og at det tyske sprog og de tyske bøger har gjort os endnu langt mere skade end de tyske våben og alle de tyske soldater, så langtfra at ville lære danske folk tysk, skal vi for alvor sige til enhver, hvad man for løjer sagde til mig, da jeg var lille: vil du lære tysk? og når jeg sagde ja, da tog og dyppede en pen tilbunds i blækhornet og smurte mig om munden, thi det er mit ramme alvor:
at skrive tysk, det er igrunden
          at smøre folk med blæk om munden.
altså ægte danske ord og talemåder om alt det fælles menneskelige, og især om danmark og alt dansk med danske viser og sange, æventyr og historiebøger derom, det er alt hvad man finder i denne skole, men heller ikke det danske vil vi trykke eller tylle i nogen, ikke fordi vi jo ønsker, det måtte gå ind i alle dem, der kommer her, men fordi vi ved, at alt hvad man kliner på, det regner af, og man skal, som ordsproget siger, ikke nøde godt i ondt, fordi man ikke kan, og fordi alt hvad man åndelig og hjærtelig vil prakke eller nøde folk på, det får de netop gjerne mistanke til og modbydelighed for. sagen er nemlig den, at hvad der især gjør sådanne folkelige skoler, som denne, nødvendige, når ikke danmarks rige, det danske folk og modersmål og alt levende dansk skal forgå, dels til rov og dels til spot for de fremmede, det er, at nu må danskerne og især den danske ungdom vækkes til at agte og ændse alt hvad der er dansk, at holde fast på det, gjøre gavn med det og sætte sin glæde i det, men det kan ikke ske, medmindre det danske er i  dem, er kun sovet ind og kan derfor vækkes hos dem, så at, kom her en tysker, eller et sølle skind, der tilbunds havde ladt sig fortyske eller afdanske, da kunde vi umulig fordanske ham, og prøvede vi derpå, da spildte vi kun vor umage og gjorde ham ventelig derhos så vred som en tysker. når det derimod er ægte danskere, der komme til os, hos hvem det danske kun mer eller mindre er sovet ind, fordi folke-munden er gået i baglås, og fordi det i mange århundreder har surret om vore øren på tysk og pluddervælsk, at danmarks rige var ingen ting uden holsten og norge, og dansk var noget pjattet og tosset, grovt og bondeagtigt tøj, som man måtte lade ligge eller smide på møddingen, når man vilde blive et dannet menneske, se da tør vi godt vente, hvad også allerede har glædelig stadfæstet sig, at når de kommer her, hvor alt er dansk, og hvor det danske tiltaler dem hjemligt, mildt og frisk og imellemstunder lidt skjelmsk fra alle sider, da vil den gamle kjærlighed til os selv og alt vort eget, alt det danske, folkelige, vågne, og lysten vil drive værket til at blive bekjendt med det altsammen og levende tilegne sig det som guds og sit eget.
til slutning vil jeg til en forsmag fortælle dem et gammelt dansk æventyr, som både passer godt i min kram og kan lære dem, hvad enkelte af dem kanske har tvivlet om, at danske æventyr også er godt værd at høre, fordi der ligger meget mer under dem, end tysken tænker.
der var nemlig engang i gamle dage en konge, som hed gorm, og som ikke var fornøjet med, hvad han havde arvet efter sine forfædre, og hvad han kunde finde i danmark, så han vilde rejse udenlands, pokker i vold til troldehjemmet gejrrodsgård, hvor man sagde, der ikke blot var umådelige skatte, men hvor man kunde lære at kjende og forstå alle hemmeligheder. han rejste da også og kom derhen og blev på grænserne meget kjærlig modtaget med gæstebud og allehånde fortryllende dejlighed, men alle de af hans følge, som enten spiste af den fremmede mad eller rørte ved noget af dejligheden, de blev på timen forheksede, glemte danmark og alt det forbigangne og blev hos troldene, og da gorm tilsidst kom, hvor alle de tilsyneladende kostbarheder lå, og somme kunde ikke bare sig for at tage, hvad der hugede dem bedst, så forvandledes kostbarhederne til lutter ulykker; og så kom der liv i de forstenede trolde, som slog ned for fode, så af 300 følgesvende kom kong gorm kun med 20 hjem til danmark!

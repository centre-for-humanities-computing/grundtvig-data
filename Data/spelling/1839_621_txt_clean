ezech. 37.
der var en gammel præste-søn,
i babels gyldne dage,
hans sanger-røst fandt verden kiøn,
hans ord var den til plage,
men skiøndt forstummet er hans røst,
dog herrens folk end suger trøst
af ordets billed-stave.
han eenlig stod på foden reen
i seer-land på slette,
hvor trindt omkring af dødning-been
låe dyngerne fuldtætte,
der rundt han gik af åndens drift
og stirred på hver dynge stivt,
de been var mosbegroede.
da lød det til ham: moders søn!
kan disse been oplives?
og brat han svared: herre skiøn!
du veed, om det kan gives.
ja, sagde røsten, prøv det dog!
tag over dyssen til dit sprog!
spåe liv de mosbegroede!
da bøied han sig dybt til jord,
og råbde som han skulde:
hør, dødning-veen, vor herres ord:
jeg giver bod for kulde,
jer alle brat jeg blæser på,
da røres i og sammen nåe
forbindes og beklædes;
ja, hud og kiød og sene-bånd
er ei endnu det hele,
i kroppen jeg indblæser ånd,
da leve alle dele,
da kiende mig de tørre been
og råbe ud: den sag er reen,
vor drot er dødens bane!
som sagt, så gjort, ved herrens hånd
de been kom brat på fode,
af jordens skiød med liv og ånd
de mylrende opstode,
som herren bød, så ånden foer,
fra øst og vest, fra syd og nord,
det døde at oplive.
så på den store kirkegård,
engang i morgenrøden,
skal herrens folk med gode kår
fåe evig bod for døden,
og derom taler dag med dag
nu klarlig som en afgjort sag
i den opstandnes rige!
tvi vorde dig, du dødens port!
hilsæl, guds huus på klippe!
jeg såe et varsel godt og stort,
et tegn, som ei kan glippe,
jeg såe det, hvor jeg sad i løn
og gik for herrens huus i bøn,
med biblen for mit øie!
der er en lille kirkegård
for herrens ord i støvet,
der ligge de med bange kår,
er liv og ånd berøvet,
der sove de alt som en steen,
er som en rad af dødning-been
nedlagt i bogstav-skriften!
da lød det for mig: moders søn!
kan disse been oplives?
og brat jeg svared: herre skiøn!
du veed, om det kan gives.
ja, sagde røsten, prøv det dog!
tag dristig til din moders sprog!
spåe liv de mosbegroede!
da bøied jeg mig dybt til jord,
og råbde som jeg skulde:
kom ånd og blæs på herrens ord,
så de fåe bod for kulde,
ja flyve i hinandens favn,
og ståe så op i jesu navn
på menighedens tunge!
som skrevet ståer, i ordets grav
det ene fandt det andet,
og ordet fandt sin vandringsstav,
nedlagt i skygge-landet,
det skedte alt af herrens ånd,
som troen skar for tungebånd,
og barnet igienfødte!
ja, hvert et ord, hvor dødt det låe
end på papiret længe,
som jeg bad ånden blæse på
og dødens lænker sprænge,
stod på min tunge op igien
og hængde, som en gammel ven,
sig om min hals og hulked!
nu er så vis som den var seet
opstandelsen af graven,
thi nu det store tegn er skeet
til liv i dødning-haven,
på vinter stræng der fulgde vår,
i ånden nu guds folk opståer,
og ånd kan støv oplive!
hvor giennem attenhundred år
man christi kirke skued,
vi nys kun såe en kirkegård,
hvert barne-hjerte grued,
men snildhed var det af vor drot,
thi død kun vorder klart til spot,
når den af seiren praler.
end har på jord vi herrens grav,
hvoraf, trods dødens lænker,
opståer ved herrens vandringsstav
hver sjæl, sig der nedsænker,
det giælder christi menighed,
af dåben, før det verden veed,
opståer den seierkrandset!
ja, helveds porte kom tilkort,
trods alle fiendens rænker,
den store steen er væltet bort,
og sprængt er dødens lænker;
stat op, guds folk, hans hænders værk!
lad verden see, vor drot er stærk,
almægtig vor gienløser!
åb. 10.
tag bogen af den engels hånd,
der ståer så høit begavet, 
som alt det timeliges ånd,
på jorden og på havet!
så røsten lød til herrens ven
om skiænk af engle-hånden,
så lyder den til os igien,
når over os er ånden.
med bogen da fra engle-favn
os kiendes råd så fage,
opæd du den i herrens navn
alt som en honning-kage!
da spåe du skal om folkefærd,
alt som en seer sjunger,
om konger mange, fjern og nær,
og så om folke-tunger!
så tag, på kirke-røstens bud,
det er på vink af ånden,
den kirkebog, som tækkes gud,
tag den af englehånden!
og æd den op, som du kan bedst,
på folke-modersmålet!
da vorder du en dygtig præst,
som har fra ingen stjålet.
da løsner sig dit tungebånd,
og dine læber rødme,
da lærer dig den hellig-ånd
at smage ordets sødme.
da spåer du meer end selv du veed,
om tungemål og drotter,
og om en salig evighed,
og ynker den som spotter.
da på hvert bibelblad igien
du spore kan guds finger,
 og mærker godt, at skriftens pen
er gjort af englevinger;
thi på dit hjertes tavle seer
du skrifttræk himmelfagre,
og sjælen som med pennefier
på engleviis kan flagre;
men aldrig det dig falder ind
at søge gud i  skriften,
og slåe den røst i veir og vind,
som øvede bedriften.
at herrens røst fra bogen kom,
så død og stum og stille,
det lærer oplyst christendom,
var kun en barnegrille,
og at vi i vort eget bryst
har kirke-moderskiødet,
det er den gamle adams røst,
som laver ånd af kiødet,
det er den gamle sværmer-drøm
på sommerfugle-vinger,
som bader sig i luftens strøm
og leger med guds finger.
hvor røsten lyder, lytter du,
ved badet og ved bordet,
og jubler: gudskeelov, endnu
forstummed dog ei ordet!
i ordets navn du tager op
hvad herren faldt af munden,
og ånden over issetop
oplyser hjertegrunden.
hvert bibel-sprog, du kalder på,
som lazarus sig hæver,
for igienløst på jord at gåe,
som en forklaret svæver!
i lovsang bryder tungen ud:
hos mig har ordet hjemme,
og takket være guders gud,
som gav til det mig stemme!
da bliver munden aldrig tømt,
da rystes ei af ærmet,
for dig har alle skjalde drømt
og alle viismænd sværmet.
du gud forståer kun stykkeviis,
det nytter ei at prale,
men derfor just, til åndens priis,
er altid ny din tale.
det altid er den gamle ånd,
men ham, som aldrig gråner,
det altid er guds runde hånd,
som ei sin rigdom skåner.
det altid er det samme ord,
guds ord, som kiød er blevet,
 men i dets favn al fylde boer,
netop som der ståer skrevet.
det altid er den samme gud,
den samme himmel-stige,
det samme bad og giæstebud,
det samme himmerige;
men gud, vor gud er alt i alt,
hos ham er godt at være,
og hvem der med ham holder halvt,
har meer ei at begiære!
en syndflod af bøger,
i syd og i nord,
al verden hjemsøger,
som vrager guds ord,
den tager fra sjæle
med munden alt mæle,
med ånden alt liv!
da frelses på marken,
da bjerges på fjeld,
kun hvad der i arken
befinder sig vel,
kun hvem det er givet
at stige på skibet,
som herren har bygt.
den ark er hans kirke,
som døde for os,
os liv at udvirke,
al helved til trods,
som sagt, så han gjorde,
vor styrmand om borde
er livskildens ånd!
på havet det vilde
bor soelrette steen,
vor speilklare kilde,
er altid kun een,
er evigheds-ordet
ved badet og bordet,
er herren med os!
i klippen, i kilden,
i ordet med os,
boer ånden med ilden,
med livet på trods,
skiøndt øiet ham savner,
dog øret ham favner
som guddommens røst!
og åben på bordet
er bøgernes bog,
ved den os på ordet
giør livs-ånden klog,
til kåsen på bølge
at fatte og følge
og prise med fryd!
ja, himmelske pave!
alviishedens ånd!
lær du os at stave
det værk af din hånd,
din dagbog lysåben,
på veien fra dåben
til faderens huus!
hvor herlig du svæver,
fra dagrødes gry,
til støvet sig hæver
forklaret i sky,
du på dine vegne
lod småfolk optegne
med påholden pen!
hvad vei de må vandre,
som du vil på jord
til lighed forandre
med faderens ord,
aftegnet, beskrevet,
i psalmen og brevet,
har også din hånd!
så har du os givet,
i skriften så prud,
en dagbog for livet
på jorden i gud,
og over guds rige
et landkort tillige,
som aldrig slåer feil.
kun din er bedriften
med levende røst,
men din er og skriften
til lærdom og trøst,
så, hvor den ei skattes,
så sikkert du fattes,
som hvor den er alt!
thi søge i graven
ei herren vi nu,
ei ånden i staven,
ei glæden i gru,
men glade i ånden,
med skriften i hånden,
vi prise vor drot!
vi smile ad spotten,
og synge på trods:
de døde i drotten
skal leve med os,
i arken os følge
med fryd over bølge
til paradis-havn!
verden døde,
tomt og øde,
helved-ørke,
mulm og mørke,
skygge-riget,
verdens-liget,
vinter-døgne,
klipper nøgne,
thusser kolde,
sjunkne trolde,
døde kræfter,
værk derefter,
engle faldt,
virvar alt!
ånden svæved
over vandet,
brat sig hæved
blomster-landet,
over tue,
havombæltet,
himlens bue,
stjerne-teltet,
dronning-stolen
i løv-hytten,
konge-solen,
stråle-skytten,
morgen-gryet,
 stjerne-vrimlen,
nyårs-nyet,
jorden, himlen,
lys og liv!
under bue
fugle-choret,
over tue
blomster-floret,
grønne sale,
bygt til sange,
bjerge, dale,
dyre-gange,
trindt om lande
dybe vande,
hvalens leie,
grav til floder,
snekkens veie,
bølgens moder,
livbånd ægte,
jordens bælte,
hvorom fægte
luftens helte,
ålegården,
rigt begavet,
fiske-hjorden,
verdens-havet,
stort og skiønt!
guddoms-røsten,
løndoms-lyden,
vesten, østen,
 norden, syden,
solen, sivet,
lyn og torden,
lyset, livet,
himlen, jorden,
som det vilde
kraftens kilde,
som den evned,
skabernævned,
krandsed, kroned
storværk øvet,
giennemtoned
dronning-støvet,
og opstilled,
klar som guldet,
i guds billed,
mand af muldet,
giennempustet
af guds-ånden,
kæmperustet
med konsthånden,
skænket tunge
til at tale,
til at sjunge,
til at male,
til i gåder,
skjalde-sange,
på fuldmange,
sære måder,
at afbilde,
åbenbare,
 alt det snilde,
høie, svare,
som i dybet,
skjult for krybet,
selv sig giætter,
alt udretter!
kongebåret,
faverhåret,
som med krone,
mand skal throne,
fiske, fugle,
jordens kugle
med dens fylde,
ham skal hylde,
trindt fra østen
han skal byde,
kun adlyde
guddoms-røsten,
som herneden
værket kroner,
støvets eden
giennemtoner,
livet skænker,
og advarer
mod, bag rænker,
dødens snarer,
støv bevæger,
giennemfarer,
styrker, kvæger,
smelter, klarer,
himmelsigner,
 til det lærer,
hvad det ligner,
hvad det bærer,
til det skatter
heelt og ganske,
til det fatter,
uden vanske,
skaber-dyden,
himmel-trøsten,
løndoms-lyden,
guddoms-røsten,
ånde-skibet,
sjæle-bordet,
lyset, livet,
guddoms-ordet,
rigdoms-dybet,
sært at nævne,
længst fra krybet,
evners evne,
fædres fader,
mødres moder,
ånders mader,
himles poder,
stammers, bølgers,
stærke, milde
kræfters, følgers
rod og kilde:
guders gud!
sjælen døde,
tomt og øde,
 som i ørke,
mulm og mørke,
storværks-liget,
skygge-riget,
døde kræfter,
dåd derefter,
store minder,
dybe toner,
rosen-kinder,
drøm om kroner,
gude-skygger,
onde vætter,
som forjætter
mester-stykker:
almagts-senen,
lykke-fløiet,
viisdoms-stenen,
guddoms-øiet!
slangen råder,
blænder, blinder,
sammenspinder
urets gåder,
skaber, krandser
guder unge,
uden sandser,
liv og tunge,
skaber, ynder
løgn og synder,
alting lover
kiødets kryster,
når han vover
 hvad ham lyster:
trods hver stemme
fra det høie,
dorsk at glemme
lysets øie,
retten, eden,
evigheden,
leer ad nøden,
skænker døden,
udåd vover,
jubler over:
skyen buldrer,
støvet smuldrer,
hjertet brifter,
kronen mister,
verdens skaber
æren taber!
adam faldt,
virvar alt!
ånden svæver
over vandet,
brat sig hæver
storværk andet!
guddoms-røsten
klart udtoner
hjerte-trøsten:
vor forsoner,
blandt omskårne,
guds eenbårne,
 hjertens-glæden,
kvinde-sæden,
viisdoms gåde,
sandhed, nåde,
slangen bundet,
overvundet,
støvets hjerte,
overilet,
under smerte
sødt tilsmilet,
bod for brøde,
liv af døde!
klares, skyer!
rul ei, torden!
gud fornyer
kiærlig jorden!
ånden siger:
synk i vandet!
da opstiger
støv det andet,
fienden skyes,
synden dødes,
sjæl gienfødes,
alt fornyes,
flux opstige, 
under sangen,
billedlige,
folke-vangen,
blomster-tuen,
havombæltet,
himmel-buen
 stjerneteltet,
dronning-stolen
i løvhytten,
konge-solen,
stråle-skytten,
lyset, livet,
attergivet,
trods forliset,
paradiset!
adams-kiødet
tabde ånden,
adams-ånden
vinder kiødet!
adam taber
grav sig graver,
adam seier
livet eier!
han, den anden,
kvindebåret,
klar opstanden,
med nyåret,
som sin broder
og sin syster,
hver som lyster,
med sin moder,
i sin stamme
han indpoder,
til det samme!
luetunget,
guddoms-røsten
har indsjunget
 himmel-trøsten,
giennemtoner
nu herneden
skovens kroner,
kirkens eden,
trøster støvet,
glands berøvet,
himmelsigner,
til det lærer,
til det ligner
hvad det bærer,
vederkvæger,
sødt bevæger,
smelter, klarer,
åbenbarer
løndoms-gangen,
gjennem graven,
til soel-vangen,
til guds-haven,
til hvad eden,
alt herneden,
klart fordunkler,
overfunkler,
til guldborgen,
som skal prange
nyårs-morgen,
når fuldbange
stjerne-vrimlen,
mat af alder,
rørt til svimlen,
bæver, falder,
 himle bøie
sig i støvet
for den høie,
før i svøbet
lav og lille,
om hvis lokker
stråler spille,
mens som klokker
luer knittre,
for anskriget
bjerge sittre,
skygge-riget,
giennemlynet,
blottet, synet,
under skammen
styrter sammen!
nyårs-morgen
luen slukkes,
brat oplukkes
rosenborgen
under buen,
sat i lave,
blomstrer tuen,
som guds have,
mylre glade,
morgenrøde,
på dens flade,
herrens døde,
rosen-floren,
som ei falmer,
skjuler jor'en,
 høi som palmer!
let ei svæver
mø i dandsen,
som sig hæver
rosen-krandsen
til sky-telten,
væn omslynger
guddoms-helten,
som forynger
mænd og kvinder,
som forbinder
med sig støvet,
noksom prøvet,
himmelfaret
og forklaret,
til at skatte
heel og ganske,
til at fatte,
uden vanske,
skaber-dyden,
himmel-trøsten,
løndoms-lyden,
guddoms-røsten,
ånde-skibet,
sjæle-bordet,
lyset, livet,
guddoms-ordet,
rigdoms-dybet,
sært at nævne,
længst fra krybet,
evners evne,
 fædres fader,
mødres moder,
ånders mader,
himles poder,
stammers, bølgers,
stærke, milde
kræfters, følgers
rod og kilde:
guders gud!
af den 136te psalme.
priser herren, for han er god,
evig varer hans miskundhed!
priser alle den guders gud,
evig varer hans miskundhed!
priser alle den drotters drot,
evig varer hans miskundhed!
nævnes skal underfuldt og stort
intet uden hvad gud har gjort,
han med den evige miskundhed!
himle gjorde han med forstand,
bygde sin jord på vilden strand,
han med den evige miskundhed!
han skabde lyset stort og godt,
han alene er lysets drot,
han med den evige miskundhed!
soel han gjorde til dagens dyd,
måne og stjerner til nattens pryd,
han med den evige miskundhed!
hvem har skabt i det røde hav
israels vei, ægyptens grav?
han med den evige miskundhed!
folket i ørken fødte han,
kongerne slog i kæmpers land
han med den evige miskundhed!
kæmperne faldt for egg og odd,
landet blev abrahams arvelodd,
evig er herrens miskundhed!
sank vi end dybt og greb os gru,
dog i nåde os kom ihu
han med den evige miskundhed!
alle bespiser hans runde hånd,
os gjenløser af fiendens bånd
han med den evige miskundhed!
efter syrachs lovsang kap. 44-50.
kom, lad os prise de herlige mænd,
forfædrene vore fuldgæve!
kongernes konge de havde til ven,
det lysted ham høit dem at hæve!
herlig de strålede hver i sin old,
opblomstredopblomstred i ly af hans throne,
mange med æren bar hjelme og skjold,
og retfærds den snehvide krone!
hvor i al verden var mage til dem,
som gjorde guds fiender til skamme!
løve i marken men lam i sit hjem
var helten af abrahams stamme!
helte og viismænd de gange på rad,
propheter guds råd åbenbare,
konstig sig rører og pennen på blad,
mens toner til tankerne svare!
stakket er livet og lykken på jord,
i graven der glemmes så mange,
men af guds folk der med æren gåer ord,
de leve i minder og sange!
hjerte de havde, thi glemmes de ei,
retfærdige slægter vedvare,
 sønnernesøunerne vandre på fædrenes vei,
for bedre de kan ikke fare!
legemer smuldre, for kiød er som hø,
med navnet dog ånden fremskrider,
ei før med ætten kan æren uddøe,
de vare til evige tider!
legemet slumrer i graven med fred,
mens navnet i kirken gjenlyder,
slægterne lytte og frydes derved,
fortælle de helliges dyder!
enok, vi sjunge, han tækkedes gud,
og derfor han smagde ei døden,
flyttet han blev på den vældiges bud,
didhen, hvor de mindes ei møden!
noah var manden af ypperste rang,
retfærdig i syndflodens dage,
prise ham skal alle folkenes sang,
for håb der med liv blev tilbage!
abraham ingen kan måle sig med,
i lykke, i hæder og ære,
alle guds børn, hver tid og hvert sted,
han skal deres stamfader være!
med ham, som ven, trådte herren i pagt,
hvad kan ved den ære vel lignes,
og i hans sæd, haver sandheden sagt,
nu skal alle slægter velsignes!
isak, af roden det tidligste skud,
velsignelsen arved hernede,
abrahams, isaks og israels gud
det vil den almægtige hede!
jakob, han var som i ørken et væld,
hvorom grønnes palmer i klynge,
høvdinger tolv havde nok i hans held:
velsignelsen, værd at besynge!
faderens stolthed er sønnen fuldstor,
som moses ei stormand der findes,
elsket i himlen og elsket på jord,
velsignet han evig skal mindes!
fuldmagt han havde af himmelens gud,
hans ord kunde reise og fælde,
frit i guds tempel gik ind og gik ud
den kæmpe, usvækket af ælde!
livets og vidskabens lov kaldes hans,
gud talde med ham som sin næste,
blændende skin af guds herligheds glands
man såe på hans pande sig fæste!
han gik i døden, som konger af slag,
med lovsang for seieren vundet,
gud fulgde med ham, til dagen i dag
hans gravhøi bag sky kun er fundet!
vældig var josva i storm og i strid,
så end ved hans minde der bæves,
 frelser han var for guds folk i sin tid,
sit navn bar han ikke forgæves!
konger for ham gav i hulerne kiøb,
for han havde seiren i hænde,
solen for ham gjorde holdt i sit løb,
og dag sig fordobbled som tvende!
dommerne alle, som fulgde guds lov,
de leve i priseligt minde,
og deres navn, om det med dem hensov,
opreisning hos efterslægt finde!
samuel var en behagelig mand
for ham, som på hjertet har øie,
under ham hvilede israels land,
og vidt skued han fra det høie!
tyrus og sidon gav bod han for mod,
og thinged med ingen philister,
dommere mindes, hvor herlig han stod,
når gunst eller gave dem frister!
konger han salved med olie feed,
og sandhed til jorde ham fulgde,
undte ham trolde i graven ei fred,
dog sandheden ikke han dulgde!
flammen, som blusser på altret i kveld,
ved den er kong david at ligne,
dybest han drak af guds deiligheds væld,
ham helgene alle velsigne!
han var en hyrde, så from og så blid,
kun helt mod den trodsige røver,
mange mon lege med lam og med kid,
han legde med bjørne og løver!
kæmpernes rustning faldt hyrden for tung,
men godt svang han stenene lette,
rødmusset gik han i kredsen fuldung,
og fældte den pralende jette!
gud var hans støtte, hans soel og hans skjold,
den gud, som har alting at råde,
han, som giør æret, giør yndig og bold,
og konge han blev af guds nåde!
“alt til guds ære!” han skrev i sin hånd,
det nynned han og i sit hjerte,
lovsang i munden ham lagde guds ånd
derefter i fryd og i smerte!
hjertelig kiær var i lyst og i nød
ham skaberen, gud i det høie,
derfor langt mere end honningen sød
var sangen med tårer i øie!
aldrig det ganger ad glemme på jord,
og evig i himlen det mindes:
david er fader til israels chor,
hvis mage i verden ei findes!
grov var hans synd, men hans sorg var og sand,
så dyb, som det bundløse hjerte,
 nåden ham favned og reiste på stand,
til trøst den forvandled hans smerte!
himmelsk fra dybet end stiger i sky
hans tak til den store forsoner,
og til hans sæd i den hellige by
forgyldte ståe evige throner!
salamons viisdom blev ordsprog på jord,
fra tyrus til øerne fjerne,
menneskets hjerte og åndernes spor
sig speilede klart i hans hjerne!
alt som en have da blomstred i fred
fra dan til bershaba hans rige,
glimrende templet sig reiste derved,
af magen man veed ei at sige!
sølvet og guldet da tabde sin priis,
og perler var ikke kostbare,
alt blev fordunklet af kongen fuldviis
med talerne gyldne og klare!
ordsprog og gåder af vidskabens hav
opstege som perler på snore,
lignelser fine som guld og som rav
oplyste de små med de store!
men hvilken skam for den viseste mand!
af kvinder lod han sig bedåre,
ånden med kiødet ombyttede han,
besmitted sin afkom fuldsåre!
dårskaben fødte den viismand en søn,
og sorg den ham fødte tillige,
kløvet blev salomons krone fuldskiøn,
og mægtigst guldkalvenes rige!
miskundheds-kilden i tusinde ledd
udtørres dog ei hos den gode,
evig det stamtræ skal grønnes derved,
som randt med kong david af rode!
lyset ei blev i jerusalem slukt,
og selv i guldkalvenes rige
asken med gnist bar en strålende frugt,
i blusset man såe den opstige!
blusset elias, med læbe som glød,
opsteg i de mørkeste dage,
tale som torden, med lynilden rød,
da hørde i sky man at brage!
tørke udsprang af hans brændende ord,
afsvidt blev alt grønt over tue,
bundløse revner slog bristende jord,
som kåbber var himmelens bue!
sendte i sky han sin brændende bøn,
nedregned der ild på hans fiender,
kyssed han enkens den steendøde søn,
da blussed de blegnede kinder!
flammende heste for strålende karm
den høieste efter ham sendte,
deraf end gløder de troendes barm
ved tanken, hvad støv har ivente!
sikkert ivente den seer fra sky
er end i de kommende dage,
da skal jerusalem bygges påny,
og soel gåe på skiven tilbage.
israels stammer da blomstre igien,
i sønnen sig fædre velsigne;
salige øine, som englenes ven
beskue, beundre og ligne!
lykkelig var dog og vennen, som såe,
da herlig til sky han blev hævet,
til ham, enddog det er svart at forståe,
med kåben lysånden nedsvæved!
derfor, elisa, dit liv blev så klart,
af glandsfulde jærtegn omlynet,
derfor det blev i din grav åbenbart,
du havde opstandelses-synet.
få var de sønner, som vandrede smukt
ad konninge-faderens veie,
ikke dog blev i jerusalem slukt
natlampen ved stolkongens leie!
kong ezekias var en af de få,
for ham gik og solen tilbage,
 efterskin øiet med jubel da såe
af davids de kronede dage!
klipper udbored den herre med preen,
med mure sin by han omringed,
kilder udlokked den konge af steen,
og aldrig med fienden han thinged!
det var senacherib hedninge-drot,
stor kvide på zion han voldte,
israels værge bød trods han og spot,
som goliath brasked den stolte!
murene rysted og vogterne med,
for mod var der ikke i barmen,
folket blev rådvildt, og kongen blev rædd,
for kraft var der ikke i armen!
kongen, han vidste dog levende råd,
opløfted de synkende hænder,
bad til den helt, som er herlig i dåd,
og bladet med åndepust vender!
ordet udfoer: jeg har givet dig seir,
for trods skal senacherib bøde!
engel! slåe ned i assyrerens leir,
så ei han kan tælle de døde!
held esaias, den herlige skjald,
som gud lagde spådom på tunge,
 gudsordet hans om senacheribs fald
de små skal med jubel udsjunge.
ånden var over ham, vældig og stor,
den israels tindrende stjerne,
derfor med glands i hans vingede ord
end speile sig tiderne fjerne!
sorgen på zion blev mild ved hans trøst,
og natten blev lys ved hans syner,
over hans gravhøi, som gjennem hans røst,
til dagenes ende det lyner!
konger, som trodse den høiestes bud,
ved trolde er de kun at ligne,
som deres navne er glemte for gud,
dem skal ingen tunge velsigne!
dog, før i aske jerusalem faldt,
med kongsgård, med tempel og throne,
bar end på zion et hoved udvalgt
kong davids den herlige krone!
det var josias, hvis minde på jord
end dufter som roser i klynge,
og når det stiger i vingede ord,
er sødt, som når lærkerne synge!
han mellem falske var ærlig med flid,
gudfrygtig af gyldige grunde,
han var retfærdig i krogloves tid,
og væmmeligt var ham det onde!
ja, ezechias og david og han,
skal kaldes de helligtrekonger,
trekløver-blomsten i israels land,
hvis roes er på englenes tunger!
synke i glemsel tyrannernes navn,
der sig fra det gode omvendte!
selv de sig kasted i fiendernes favn,
den hellige stad de opbrændte!
med jeremias  for øine dem stod
den herre, hver drot skal adlyde,
han kunde plante, og ruske fra rod,
opbygge, men også nedbryde!
herren de plaged dog i hans profet,
afkasted de hellige veie,
derfor, o zion, er ulykken skeet,
på dig gjorde dyrene leie!
herre, på dig vi dog håbe fuldtrygt,
du sårer jo kun for at læge!
alt såe ezechiel templet opbygt,
såe herren sit folk vederkvæge!
syner fra gud som på bjergenes top
fremspringe i dybeste dale,
dødninger der stod for seeren op,
og ned daled cherubim-sale!
grønnes og blomstre i vinter og vår
skal alle profeternes grave,
 håbet, som rødder i guld-støvet slåer,
dem giør til en paradis-have!
ei var omsonst de landflygtiges bøn,
skiøndt øde låe staden og huset,
ved zorobabel, kong salomons søn,
påny de sig reiste af gruset!
mure vel savned den hellige by,
men brat nehemias den giæve
bygde med porte dem prægtig påny,
så over dem springe ei ræve!
lysende altid skal israel ståe
og kaste sit skin til det fjerne,
fuldmånen lig på det hvælvede blå,
og morgenens tindrende stjerne!
israels skjold er den kæmpe så prud,
som spænder i skyen sin bue!
israels lys er den høieste gud,
hvis skin er i solen at skue!
israel blomstrer som lilien hvid,
og blomstrer som rosen den røde,
libanons skrænte i sommerens tid
afbilde jerusalems grøde!
olietræet, som bugner af frugt,
og cedren, som kneiser i skyen,
 parre sig der med viinrankerne smukt,
til billed af helligdoms-byen!
alt som en ceder med palmer omkring
for altret ståer ypperstepræsten,
når sig med offerne flokke i ring
hans brødre på løvhyttefesten!
sønner af aron er alle som een,
med salvelse af helligånden,
herren de finge til arv og til lehn,
han føder dem alle af hånden!
ypperstepræsten dog stråler i glands
med purpur, med hagel og hue,
urim og thumim, brystsmykket, er hans,
det funkler som solen på bue!
bordet han farver med viindrueblod,
af kalken, ham gaves ihænde,
viraken dufter fra alterets fod
i flammen, ham undtes at tænde!
hallelujaet fra præsternes chor,
med drønet af hundred basuner,
stiger til ham, som alene er stor,
gienlyder i jakobs pauluner!
psalmerne søde fra sangernes chor
guds miskundhed stille for øie,
 hoveder alle da synke til jord
for ham, som er god i det høie!
ypperstepræsten med mund og med hånd
velsigner den knælende skare,
folket sig reiser i fædrenes ånd
med ansigter milde og klare!
herren os give i tusinde ledd
af hjertet hans lovsang at kvæde,
til vore fædre at samles i fred
og finde den evige glæde!
hvad er det, vi skue
på græsgrønne tue,
med høielofts-tag,
hvor skyerne blåne,
hvor natten har måne,
og solen giør dag;
hvor stjernerne blinke,
hvor blomsterne vinke,
hvor snekkerne gåe,
hvor bjerge og dale,
hvor hytter og sale,
giør store og små;
hvor ormene krybe,
hvor fuglene flyve,
og fluerne med;
 hvor havet og landet,
hvor ilden og vandet
i strid finde sted;
hvor malmen og flinten,
hvor hveden og klinten
i tvekamp beståe,
hvor kæmperne stærke,
før selv de det mærke,
som blomster forgåe;
hvor dyrenes gange
og navne er mange,
som stjerner og steen,
mens kun over vrimlen
sig hæver mod himlen
en eneste een?
hvis er vel det øie,
som dale og høie
og sky overseer;
og hvad mon vi ere,
vi blandinger sære
af lys og af leer,
som dertil fik evne
at tælle og nævne
og tænke på alt,
men ikke den vælde
at sætte på nælde
et blad, som affaldt,
see ingen, som mægter,
hvad skæbnen os nægter,
men kan dog forståe,
 at alt hvad der ordes,
og alt hvad der gjordes,
må nogen formåe?
o, hvad er vi andet,
med ilden og vandet,
med fisk og med fugl,
end værk af den høie,
som, dulgt for vort øie,
dog seer os i skjul,
den underlig store,
hvis fingre vi spore
i soel og i siv,
som veed hvad vi mene,
som råder alene
for død og for liv!
hvad er det, vort øre
kan mærke og høre,
som aldrig vi såe,
hvor stormene suse,
og bølgerne bruse,
og klokkerne gåe,
hvor hornene runge,
hvor fuglene sjunge
i tusinde tal,
hvor toner fremtrænge,
fra struber og strænge,
i stigen og fald;
hvor rullende torden
fuldhøit over jorden
gienlyder i sky,
 mens lynene knittre,
og bjergene sittre,
og stormene flye!
hvad er det, vi høre,
når læber sig røre
hos menneske-børn!
hvad er det for vinger,
hvorpå sig opsvinger
vor sjæl over ørn!
ja, menneske-stemme!
hvor har han dog hjemme,
den fremmedes søn,
som fløi fra det fjerne
til hjerte og hjerne,
at fostres i løn,
hvem moder opammer
i dunkle sovkammer
ved nat og ved dag,
til selv med sin vugge
han flyver bag glugge
høit op under tag, 
har øret til junge,
har gangvogn på tunge,
og gitter af tand,
i panden høisale,
og høielofts svale
på læbernes rand,
og springer fra oven
i dybet forvoven,
og falder så ind,
som lystig beruset,
 med dørren i huset,
trods haspe og pind,
i fremmede sale,
til død eller dvale,
til fryd eller sorg,
men farer tillige,
som sært er at sige,
til fædrene-borg!
o, hvor har det hjemme,
det ord, som fik stemme
på tunger af støv,
gåer lukt gjennem øre,
kan tankerne føre,
som vindene løv,
kan hjerter bevæge,
så glæderne lege,
som fiske i vand,
kan hjerter og knuse,
så kviderne bruse,
som bølger i strand;
kan rulle som torden,
med lyn over jorden,
slåe revner i fjeld,
kan blomster i flokke
af støvet fremlokke,
som rislende væld?
hvad selv sig som gåder,
kun finder, ei råder,
for alt er i giæld,
til ham, som på vinger
 med vidskab udspringer
af evigheds væld,
kun han i det høie,
som skabde det øie,
der finder hans spor,
han lærde vor tunge
at tale og sjunge,
han skabde vort ord!
da lys sad i mørke,
da haver som ørke
stod dybt under vand,
da øre og øie
var kun hos den høie,
den evigheds-mand;
da ånded han over
de kulsorte vover,
da toned hans ord:
skin, lys, udaf mørke!
skin, soel over ørke!
løft hoved, du jord!
læg, sand, dig i lave
til dæmning for have!
groe, tue, dig grøn!
spring, rose med lilje,
på græsgrønne tilje,
i kjortelen skiøn!
op, træer, nu alle,
som navnene falde,
med marv og med bark,
med nåle og blade
 hver søge sit stade
på fjeld og på mark!
vær snar til at føde
din bugnende grøde,
du storladne hav!
viis, luft under himlen,
i vingeslægt-vrimlen,
hvad kraft jeg dig gav!
udspring i hvert hjørne,
med løver og bjørne,
du dyreflok stor!
mens under dig vrimle,
som stjerner på himle,
de småkryb på jord!
så klang det fra oven,
og luften og voven
de gjorde som sagt,
og bjerge med dale
de lod sig befale,
så ordet fik magt.
da gjenlyd af stemme
fik klipper i gjemme,
som fuglenes bryst,
hvad ordet gav øre,
fik drift til at høre
på guddommens røst.
see, sagde den første:
nu giør vi det største,
som støvet er til,
en skabning vi signe
 til ordet at ligne,
såmeget den vil!
stig rank under himlen,
ståe høit over vrimlen
i jorderigs dal,
du jord-klimp hin fine,
med bydende mine,
som konger i sal!
umælende alle,
som navnene falde,
adlyde dit bud!
til skaberens ære,
hans billed du bære,
som jorderigs gud!
så taled den milde,
det levendes kilde,
den gudernes gud,
da gudsommer-varmen
han ånded i barmen
på jord-drotten prud.
efter et brudstykke hos angel-sachseren cædmon.
herren, som råder i himmerig,
ham vil vi love og prise,
og om hans verden underlig
synge en åndelig vise,
 ham til priis, som er a og ø,
blev ei født og kan aldrig døe,
for hos ham er livets kilde.
høielofts-sale i tusind-tal
havde de himmelske hære,
og indtil morgen-stjernens fald
alle de fremmed guds ære,
evighedens halleluja
salig kvæded de til og fra,
af andet de ikke vidste.
oprør der blev i den store leir,
stolthedens moder var avind,
dårerne drømde sødt om seir,
løfted mod almagten glavind,
fienden sagde i hjerte sit:
norden kalder jeg rige mit,
der reise jeg vil min throne.
englenes fald var som stjerne-skud,
hvo kan vel ståe mod almagten!
strides kan ingen sjæl med gud,
helved dem lønned for agten,
hedt som ilden og koldt som iis,
knuger det dem på utings viis,
det fåe de vel at fornemme!
engle fuldmange der faldt i flok,
styrted fra glands og fra glæde,
thi blev i himlen øde nok
 tomt var så mangt et høisæde,
fred dog var der og frydesang,
engle-stemmer og harpe-klang,
gud give, vi var deroppe!
tomheden tækkes vor herre ei,
rådvild er aldrig den vise,
mennesker har han i ophei,
evig de skulle ham prise,
dem tilkeiset er hver en hal,
herregårde i tusindtal!
forbrudt af de drotter stolte!
himmel og jord, som for os de ståe,
fordum var mulm kun og mørke,
græs var ei grønt, ei bølgen blå,
dødsø gik sort over ørke,
virvar kalde det folk på jord,
verden skabde vor herres ord,
den springe må når han fløiter!
let sig udsvang som i fjederham
ånden, som alt kan udrette,
svæved hen over skumle dam,
hvidlig som skyerne lette,
som af vinger en sagte lyd
himmelsk toned med ordets dyd
og skabde alt hvad den nævned!
ordet var herligt, bliv lys! det lød,
lyset udsprang da med gammen,
 aldrig det meer, så herren bød,
blande med mørket sig sammen!
lys er dagen, vor herre kiær,
mørk er natten med skyggehær,
da vandre somhelst de sorte.
alle ting har deres fødsels-dag:
lyset er søndagens ære,
mandagens er det lysblå tag,
gulvet for himmelens hære,
tirsdags-krandsen er land og sø,
væxter alle med frugt og frø
med lilier og med roser!
onsdagens glimmer forblinder let
folk med de vittigste hjerner,
solen hin klare er af dens æt,
månen og mylren af stjerner,
mange offred til soel i vår,
bad til månen om gode år,
til himmelens hær om lykke.
thorsdagen ikke vor herre tav,
liv nu for dagen han lagde,
fugle i luft og fisk i hav
ordet for lyset bragde;
i det dybe er livet tyst,
i det høie fuldlydt og lyst
på vinger med synge-stemme!
fredagen kroned vor herre sit værk,
skabde af muld sig en næste,
 i ham livs-ånden, klar og stærk,
skulde sig tee på det bedste;
skabt til billed af skaber sin,
herske skulde den jord-drot fin
til ørnens og hvalens grændser.
lørdagen kaldte han hviledag,
yndigst af alt er dens minde,
jord-drotten hviled sødt i mag,
sov sig da til en veninde,
herren tog af hans ribbeen et,
med af hjertet der fulgde lidt
det blev til en yndig kvinde.
herren nu skåded i soleglands
vår-ugens gierning med gammen,
underlig skiønt var værket hans,
herlig det passede sammen!
alt for herren var bart og blot,
for hans øine dog såre godt,
det vared kun kort, desværre!
immer dog lyset er såre godt,
prægtig er himmelens bue,
maiskoven grøn og havet blåt
lystelig findes tilskue;
soel og måne og stjerner små
fryde øiet på hvælving blå,
og hvidske hvor lys har hjemme.
sommernats-fuglen til morgengry
slåer sine triller de søde,
lærken hun synger høit i sky,
hilser den gyldne dagrøde,
fisken leger i sø og dam,
så på marken de vevre lam,
og råernes kid i lunde.
mennesket er et vidunder stort,
billed af gud i det høie:
han kan forståe, hvad gud har gjort,
over det alt sig fornøie;
han kan tæmme med konst og vid
bjørn og løve som lam og kid,
og strides med vind og vove.
helvedes listige hjerte-tyv
dåred den yndige kvinde,
end dog i hendes hjerte-dyb
gud kan et herberg sig vinde,
kvinden bragde vor jord i band,
kvinden fødte vor frelsermand,
han gjorde det godt altsammen!
høielofts-sale i tusindtal,
bygte til himmelens hære,
ødte ved morgen-stjernens fald,
skal vore boliger være,
hos gud-fader i hans palads
sønnen os har beredt en plads,
hvor kunne vi ham fuldtakke!
brorsens, lidt ændret.
mel. fryd dig, du christi brud.
den luft, hvori vi gåe,
den jord, vi trine på,
den muur af hav og bække,
det stjernepynted dække,
blev fyldt med godt og glæde
til adams herresæde.
da såe man jordens land
udi sin jomfrustand;
da såe man intet andet,
på landet og i vandet,
på klipper og i dale,
end skiønne brudesale.
men, hvor var adam da!
hvor skulde komme fra
den herre til sit rige,
og thronen at bestige;
hvo skal den rigdom råde?
det var den store gåde!
hvor var den herre, hvor!
der låe et stykke jord,
en håndfuld sand gud kaldte
 til riget at forvalte,
et støvgran fik den ære
al verdens spir at bære.
så er det guds maneer,
når man kun mangel seer,
da veed han råd at finde,
langt over alle sinde,
ja, der en redning henter,
hvor man det mindst forventer.
ei solens glands, ei guld,
men kun et stykke muld,
han tager det og vender
i sine almagts-hænder,
strax er en bolig færdig,
den store mester værdig.
så blæser gud derpå,
det kan så vel forslåe,
livs-ånden er hans egen,
thi blir han ei forlegen,
hans ånde er hans stempel,
giør støvet til guds tempel!
her ståer da adam nu,
med gud i sjæl og hu!
hvorhen hans øie kiger,
så seer han sine riger,
al jorden til sin pleie
og himlen til sin eie.
såsnart et dyr han såe,
strax kunde han forståe
dets art, natur og evne,
og det derefter nævne,
han kunde giennemkige
naturens hele rige.
han ledte ei om guld
i skiød af vand og muld,
han fandt, med åndens sands,
i barmen himmel-glands,
den var ham meer alene
end guld og ædelstene!
vor herres magt og pris
det var hans paradis,
hans leie, gang og sæde
var fuld af fred og glæde,
han havde, kort at sige,
på jord et himmerige.
o gud, så adam gik
på jord, med engle-blik,
nu gåe vi anderledes,
så jorden måtte kiedes,
vort syndig støv at bære,
at huse og at nære.
men, gud skee lov og pris!
et bedre paradis
 end det, som blev fordærvet,
os jesus har forhvervet,
en himmel uden fare,
o, gid vi der kun vare!
først trykt i theologisk mskft. b. 13. 1828.
ordet sig hviled,
englene smiled,
sjungende hver:
hvilen ei bryder
arbeid, som fryder
den vi har kiær!
store guds under!
mennesket blunder,
skaberen bød:
tril nu, guldterning!
kiærligheds gierning
hvilen giør sød!
skabningen hviled,
drømmende smiled
jorddrotten prud,
vågned at skue
væn over tue
eva, sin brud.
adam han sagde:
navn jeg tillagde
fugle og dyr,
kunde dog mage
aldrig opdage
til mig i byrd;
dig kun, o kvinde!
dig sin veninde
kalder min ånd,
dig, ingen anden,
taget af manden,
giv mig din hånd!
herlig var gaven,
deilig var haven,
plantet af gud,
salig blev manden,
adam selvanden,
lød han guds bud.
kongen, vor fader,
kun hvad os skader
under os ei,
kun når os smager
hvad os bedrager,
gud siger nei.
faderen taler,
kongen befaler,
 loven udgåer;
dunkel er nytten,
fristerens lytten
ulykke spåer.
adam og eve!
evig i leve!
liv er min lyst,
alt på min kugle,
fiske med fugle,
følge jer røst!
giører og bruger
alt hvad i huger
kongelig frit!
kun i besinde,
drages til minde,
riget er mit!
træerne tvende,
nemme at kiende,
seer i dem hist!
glæden og møden,
livet og døden,
vore på kvist.
her voxer livet,
skiænket og givet
jordklimpen blind;
hist under dække
spiller for giække
døden med skin.
så til de unge
faderens tunge
føied sit ord,
vel han det vidste,
dårskaber friste
ungdom på jord.
øie og øre!
hvad kan forføre
eder fra gud?
lyset han gjorde,
støv kom til orde
kun på hans bud!
farver, som prale,
smigrende tale,
kildrende røst,
ak, de forføre
øie og øre
her, som i øst.
slangen i bugter
dødstræets frugter
priser endnu,
hvidslende: kvinde!
see, hvor de skinne
deilig som du!
vel måe de skinne,
lys er derinde,
teer sig i glands,
 lyster dig ikke
lynende blikke,
solstråle-krands!
myggen i lyset!
hvem har ei gyset
for den som børn!
soelret på vinger
dog sig opsvinger
dristige ørn.
vovehals vinder,
skaberen finder,
lyset er godt,
ondt dog må rønnes,
før det påskiønnes
hvad der er godt.
bange for skarnet,
mødes i barnet
engel og fæ,
dåren usyndig
skyer ukyndig
kundskabens træ;
men skal man kige
klart i guds rige,
lys må der til;
gud tør vel lide
fleer ved sin side,
når man kun vil.
hvide og røde
frugterne gløde,
frygten forgåer,
talen på skruer
frister og huer,
tvivlen opståer.
fristeren giækker,
frugten ei rækker,
føier kun til:
selv du dig råde!
liv er en gåde,
lykken et spil.
morskab jeg søger,
stundom jeg spøger,
sørgelig stemt,
pleier at blande
tant med det sande,
alvor med skiemt;
det var jo ilde,
om du for silde
skuffet dig fandt,
vov ei at synde!
nøies med ynde!
viisdom er tant!
pirret og ægget,
lokket og giækket,
moderen faldt,
hånd sig udstrakde,
 frugten hun smagde,
livet det gjaldt.
dåret, tilskyndet,
eva har syndet,
adam det seer,
født er nu smerte,
hoved og hjerte
stemme ei meer.
eva må græde,
skal dog med glæde
skue sin sæd,
sønnen hin frakke
træde på nakke
slangen uræd.
adam! bedåret,
støvet du kåred,
sveed nu for korn!
med dig om føden
kæmpe til døden
tidsel og torn!
her voxer livet,
dig var det givet,
evig dog mit;
ud nu af haven!
slæb dig til graven
med hvad er dit!
huult lyder sukket:
haven er lukket,
fjeldtoppen snee,
afgrunden vinker,
flammende blinker
beenradens lee.
skyer dog blåne,
soel dog og måne
med dem udgåe!
engle dog hvidske,
modet opfriske,
salighed spåe!
gud planted en have fra øst til vest,
til jordklimpe-folket herneden,
der roserne duftede først og bedst,
med alle småblomster i eden.
ak! hvorlænge var adam i paradis!
den have sig strakde fra hav til hav,
hvor jævndøgn og vår haver hjemme,
og floderne fire den kvægning gav
med yndighed ei at forglemme.
ak! hvorlænge.hvorlænge
en kiæde af bjerge på hver en leed
vel tjende for mure og volde;
 var sommeren stundum lidt lummerheed,
gik våren til bjergene kolde.
ak! hvorlænge
de træer at tælle, som der man såe,
det tør jeg slet ikke forsøge,
på sletten dog fandtes ei palmer få,
på bjergene cedre og bøge.
ak! hvorlænge
og midt i den have stod livsens træ,
på det var guds mildhed at kiende,
han vil ei, at folk de skal døe som fæ,
men leve med ham uden ende.
ak! hvorlænge
men kundskabens træ på godt og ondt,
desværre, faldt deiligst i øie;
et lysteligt syn, det er tit usundt,
det lækkreste hårdt at fordøie.
ak! hvorlænge
de fugle at nævne, som nat og dag
for jorddrotten sang under himlen,
det mægter slet ingen, men lærke-slag
sig hæved dog høit over vrimlen.
ak! hvorlænge
da tænker jeg, lærken var rød og guul,
så deilig som phønix at sige,
end grå synger kiønt dog den lille fugl,
 når soel monne dale og stige.
ak! hvorlænge
hvert dyr at opregne, sig skikked bedst
for ham, der dem alle gav navne,
sålidt dog som løven, den raske hest
i eden har været at savne.
ak! hvorlænge
på brinkerne mylred de hvide får,
i engen gik kiørene røde,
i skoven sprang hjorte og brune rå'r,
på marken holdt dands de og møde.
ak! hvorlænge
der groed ei havre, ei byg og rug,
end sige da klinte og heire,
men høit over kornet, som vi har nu,
som rør groed hveden hin feire.
ak! hvorlænge
hvor eden var deilig, slet ingen veed,
de lærde har kiv om dens leie,
for nu er på alting vendt op og ned,
i midten gåe hvalernes veie.
ak! hvorlænge
i palmernes hjem kun, som her tillands,
er levninger fine tilskue,
i skyen kun glimt af den første glands,
 når tordneren spænder sin bue.
ak! hvorlænge
det kommer deraf, at den jordklimp fin,
gud livede op med sin ånde,
har levninger nu kun af lykken sin,
nedsunket i vee og i vånde.
ak! hvorlænge
for sølv fik vi stålet og bly for guld,
det ene må ligne det andet,
så speiler sig lykken for mand af muld
i sky som i hav og på landet.
ak! hvorlænge
for synden er kommet i verden ind,
har meer vi af ørk end af eden,
men bedst også bære kan nu vort sind
det ringe og grimme herneden.
ak! hvorlænge
så lad os i verden om edens lyst
ei speide fra bjergenes toppe,
men elske det billed, vi har i bryst,
og paradis søge histoppe!
ak! hvorlænge var adam i paradis!
denne og begge de følgende først trykt i theologisk mskft. b. 13. 1828.
kain pløied rask i vår,
tænkde på det næste,
abel gik og vogted får,
tænkde på det bedste!
begge, takkende i høst
gud for vinterføde,
offrede med lovsangs-røst
hver sin førstegrøde.
kain offrede sin neeg,
abel dæggelammet,
kains tak var tunge-leeg,
abels hjerte flammed!
herren såe af himlen ned,
strålen kyssed lammet,
kain blegned harm og vred,
skulde rød sig skammet!
kain! kain! sagde gud,
hvi den mørke mine?
 synd i mørke ruges ud,
dages brat til pine!
avind banker, vogt dig vel!
er hun først derinde,
hun er dronning, du er træl,
fåer det beesk at finde!
abel gik og vogted får,
skued solen dale,
kain gav ham banesår
under vennetale!
kain! kain! sagde gud,
hvor er nu din broder,
du gik med på marken ud:
sønnen af din moder!
skarnet svared: ei veed jeg,
derpå tør jeg sværge,
hvorhen abel drog sin vei,
var og ei hans værge!
løgner! sagde herren god,
udåd har du øvet,
råber ei din broders blod
lydt til mig fra støvet!
bandsat være jorden nu,
for hun drak det dyre!
bandsat, fremfor jorden, du,
fuleste uhyre!
hvor du pløier, klinte groe
meer end byg og hvede!
trindt på jord om sjælero
du forgiæves lede!
huh! det brænder mig som ild,
hvinede den fule,
fare må jeg fra dig vild,
hvor jeg mig kan skjule.
uden anger, uden bod,
kain gik til grunde,
flygtende fra gud til nod;
han var af den onde!
abel slumrer sødt i løn,
gud ei glemmer sine,
håbets lund er immergrøn,
der er ingen pine!
ei uddøer den godes æt,
må end tit den bløde,
atter leved op i seth,
hvad med abel døde!
ukrudt yngler meest på jord,
modnes først og falder:
kains slægt blev stærk og stor,
stakket blev dens alder!
kain bygde sig en stad,
stort det skulde være,
gjorde sig med stene glad,
mured på sin ære!
verdens børn kan verden bedst
føre sig til nytte;
seth, på jord en fremmed giæst,
nøi'des med en hytte!
lamech var en kains søn,
tog sig koner tvende,
gav vel fader morder-løn,
sang derom behænde!
dræbte ord han dødningbleg
læmped efter klangen,
sønnen læmped strengeleeg,
efter dødningsangen.
spillemanden jubal hed,
tubal med sin hammer
blev den første våbensmed,
tændte krigens flammer!
broder-par, i herrefærd,
nemt at ihukomme!
 om jer sjunge spyd og sværd,
kvæde luur og tromme!
ikke så om sæd af seth,
folk i fuglesale,
om den stille hyrdeæt
sjunge nattergale!
stolte ting ei den opfandt,
stævned efter evne,
ydmyghed dog æren vandt
kvindens sæd at nævne!
fremmed for al høiheds-leeg,
den guds børnestamme,
i sit mindste skud dog steeg
did hvor stjerner bramme!
yngst i ætten enoch blev,
smagde dog ei døden,
livets lyst ham sødt henrev,
mindst fik han af møden!
himmelkiær han gik på jord,
god for herrens øie,
drog så op i fugle-spor,
til ham i det høie.
brustne øine læges brat
i de grønne sale,
derom sødt om sommernat
sjunge nattergale!
nårrår nat udvælder
fra sorten sky,
og månen kvælder
til morgengry,
mens gode blunde,
har travlt de onde,
for lyset skye!
da voxer vingen
på al udyd!
“nu seer mig ingen,”
det er dens fryd,
den har i mørke
sin rod og styrke,
sit skryl og skryd.
dog, i det høie
der boer en drot,
med åbent øie
for ondt og godt,
og lys, til lykke,
er uden skygge
i herrens slot!
han såe fra himlen
med lynilds blik,
på kæmpevrimlen,
med kains skik:
trods jordens herre,
 fra ondt til værre
de fremad gik!
da falske kvinder
for diser gik,
med rosenkinder
og tjørne-blik,
med trinde lemmer,
og klingre stemmer,
og skiøge-nik!
de tryllerinder
fra kains by,
som sole blinder
de hyrder blye,
hvor de indtage,
kun dommedage
for støvet grye!
fra gudesønner,
som ei sig bør,
da lyde bønner
til troldemø'r,
da jetter fødes
og kræften ødes
og fromhed døer!
fra hytten stiger
et kæmpe-kuld,
som efterhiger
 kun glands af muld,
giør bjerg af dale,
og tækker sale
med røden guld!
med niddings-værker,
mod gud og ret,
de mindesmærker
sig reise tæt,
som bedst de mægte,
de kuld uægte
af gude-æt!
men han deroppe,
hvis skamler ståe
på bjergetoppe
og skyer gråe,
han høres sværge:
brat over bjerge
skal bølger gåe!
omsonst for døve
kun ordet spåer,
dog vil jeg tøve
i hundred år,
og grandt dernede
om anger lede,
til timen slåer!
men, kæmper bolde!
hvad end i tro'r,
 ei har til trolde
jeg skabt min jord,
da, dybt begravet,
den steeg af havet,
alt på mit ord!
jeg før den sænker,
med blomst og træ,
fuldlavt da bænker
jeg folk og fæ,
kun få besinde,
hvor fugle finde
da kvist og læ!
dog, hør, du gæve,
min enochs søn!
vil høit du svæve
med mig i løn,
byg lavt ved bølge,
til dig med følge,
mens bøg er grøn!
ja, skil med egge
nu træ fra bark,
og byg en snekke,
og kald den ark,
og digt den nøie
til rask at pløie
min vintermark!
mens kæmper bukke,
og folk uddøe,
 mens bjerge dukke
i dyben sø,
sig arken hæve,
blandt skyer svæve
den verdens-øe!
når jorden hærges,
fra øst til vest,
med dig skal bjerges
fuldmangen giæst,
fra bjerg og dale,
i bølge-sale
på havets hest!
de kæmper trygge,
med spodske smiil,
såe noah bygge
sin ark med iil,
blandt færreds-snekker
en sær tredækker
i kæmpe-stiil!
fuldbreed som hvalen,
men længer dog,
(trehundred alen)
det var den kåg,
med dør på boven,
med glug foroven,
på kistelåg!
ei længer tøve,
i skov, på mark,
 nu lam og løve,
men tye til ark,
med kvæg og hjorte,
hvor ei mon skorte
på strå og bark!
med nattergale,
som aldrig før,
med spurv og svale,
fra hald i nør
sig ørne sanke,
med næb de banke
på arke-dør!
de randt så fage,
i travlhed stor,
de løbedage,
til selv ombord
gik enochs frænde,
med sønner trende.
farvel nu, jord!
de kæmper trygge,
trods heltens iil,
blev ved at bygge
i bjerge-stiil,
mens møer milde
holdt bryllupsgilde
med spodske smiil!
seer i, histoppe
nu seiler han
 på fjeldetoppe,
den fromme mand!
da ruller torden,
da revner jorden,
med brag på stand!
nu himlens sluser
oplades brat,
og havet bruser
i bælgmørk nat,
og roser blegne,
og kæmper segne
med suk fuldmat!
snart over vandet,
i morgengry,
der sees ei andet,
end kulsort sky,
og kæmpekroppe,
og klippetoppe,
og noahs by!
syndfloden levner
ei plet af land,
i sky nu stævner
den vilde strand,
ad steile stræder,
på klippe-kiæder,
som over sand!
så leged hvalen
med klipper gråe,
 at femten alen
de under låe,
som høiest gro'de,
og nødigst lode
sig overgåe!
vel mødt, i strande,
her over sky!
så stærke vande
da kvad på ny;
i firti døgne,
og alle søgne,
de blev så krye!
de småfisk glade,
ved sky fuldtæt,
da hevned skade
på mågers æt,
ja fik i tale,
trods høie sale,
selv ørne let!
da orme-hæren,
med kuld på kuld,
var stolt af æren
at boe i muld,
da holdt de gilde,
så høit de vilde,
da fik de huld!
sig kæmper høie,
i konge-dyb
 da måtte bøie
for madik-tyv!
da kunde fare,
trods hjort og hare,
det mindste kryb!
dog, under dække,
en verden tryg
bar noahs snekke
på bølgens ryg,
med kæmpegange,
og bedre sange
end surr af myg!
der otte sjele,
trods bølge-brag,
med mund og mæle,
sad under tag
af rør fuldgode,
som randt af rode
den sjette dag!
ja, borg hin prude,
skiøndt bygt fuldsnart,
som gud gav rude
af speilglas klart,
og ingenlunde
lod gåe til grunde,
var vel forvart!
af muld kun bygget,
den er dog bold,
 ståer overskygget
af herre-skjold,
er væn til skue,
på blomstertue,
fra old til old!
med seierværket,
som evig gåer,
bag plankeværket,
den stod et år,
som støv for dommen,
på afgrundsflommen,
med bange kår!
trods brede skygger
fra mørkheds land,
den borgs indbygger
på vilden strand,
i glands dog sidder,
med fuglekvidder
om kongestand!
for drot ham kiender,
trods bange kår,
dog ørn som ænder,
og ulv som får,
mens nattergalen
i skyggesalen
hans livvers slåer!
og gud forglemmer,
på bølgen blå,
 ei lærkestemmer,
ei spurven grå,
end sige muldet,
hvor himmel-guldet
i grube låe!
nei, han som stilled
i mand på fod
sit eget billed
med kiød og blod,
drot af guds nåde,
han vilde råde,
på vånden bod!
hør, vinden suser
nu dag og nat,
og himlens sluser
sig lukke brat,
for væld franeden,
for bundløsheden,
er pind og sat!
sig bølgen kaster,
og segner mat,
storvragets master
nu dages brat,
og arken strander,
og verden lander
på ararat!
sin glug oplader,
med stille sind,
 den folkefader,
på fjeldetind,
vil sandhed vide,
slet ikke lide
på hjernespind!
valravnen skåret
for tungebånd,
har noah kåret,
og sat på hånd:
vær snar på vinge
mig bud at bringe,
om jord har vånd!
sin herre sviger
dog sorten ravn,
med flid undviger
han glug og stavn,
rødsokket gynger
på ådseldynger
han uden savn!
da randt i sinde
den drot så prud,
end var derinde
det bedste bud;
mod himmelbuen
da svang sig duen
af gluggen ud!
snart favned arken
den fugl så spag,
 som savned marken
med træ og tag,
på bjergetoppe
og liig at hoppe,
var ei dens sag!
en uge lænter
den drot så prud,
og sikkert venter
han bedre bud,
med turtelduen,
som svang mod buen
af glug sig ud!
for fugl i lunde
og mand i bur,
eens ingenlunde
gåe soel og uhr,
så dag for due
var kort på tue,
men lang i skur!
med aften-svalen,
i solbjergs-lag,
til bølge-salen
med gopher-tag,
kom dog fra lunde,
med nyt i munde,
den lange dag!
luk op foroven!
her er et brev,
som gud i skoven
om våren skrev,
af kæmpebogen
til ham i kågen
et blad jeg rev!
så aftenrøden
i arkestad,
om eftergrøden
udråbde glad,
da fugl fra lunde,
med mai i munde,
på gluggen sad!
olivenbladet
fra grønne lund,
i åndebadet
af duemund,
på speilklar skive!
hvem kan beskrive
den aftenstund!!
på sletten ved euphrat i asialand,
hvor nu kun boer tiger og løve,
der kæmperne fordum med dværge-forstand
sig flokked for konster at prøve;
men vor herre, han var deres mester.
de sagde: hvad aldrig man hørde tilforn,
og ingen skal giøre os efter,
af tegl lad os bygge til himlen et tårn,
et mærke på menneske-kræfter!
men vor herre.
og lad os om tårnet så bygge en by,
der rummer os alle tilhobe,
om floden da gåer over bjerge påny,
en dyst vi på sletten tør vove!
men vor herre.
så ælted de leer og så brændte de tegl,
og lim kogde ret de med gammen,
de tænkte, det kunde nu aldrig slåe feil,
det hængde jo ypperlig sammen.
men vor herre.
de havde end alle det deiligste sprog,
en levning fra paradis-dage,
det mennesket gjorde på verden fuldklog,
og spared ham megen umage.
men vor herre.
da sagde vor herre: nei holdt! ikke så!
forvirre lad os deres tale!
da kunde ei meer de hinanden forståe,
end heste kan haner, som gale,
for vor herre.
kun babel ͻ: forvirring kom alle ihu,
de skyldte hverandre for skaden,
og babel blev navnet, og er så endnu,
på tårnet såvelsom på staden.
for vor herre.
nu hver sine veie med nag og med sorg
udvandred, som lige med lige,
kun nimrod af tårnet sig laved en borg
og stifted det babelske rige.
for vor herre.
såtit sig de kloge nu flokke i by,
og tårne sig op imod himlen,
da skaber vor herre et babel påny,
som avner adspreder han vrimlen;
for vor herre, han er deres mester!
fra afguders altre slog røgen i sky,
vor herre såe ned fra det høie,
en fader han søgde til folket det ny,
på abraham faldt da hans øie.
ebræer! han sagde, bind op om din lænd,
gak ud fra dit land og din hytte,
følg med, hvor jeg vinker, så er du min ven,
mit land jeg dig giver til bytte.
jeg gi'er dig et land, og jeg giør dig et navn,
som aldrig sig taber i vrimlen,
jeg giver dig sønner at tage i favn
såmange som stjerner på himlen.
velsignet du være! så være og de,
som hilse dig vide om lande,
bandsatte af mig, skal for øine man see,
er alle, som dig vil forbande!
på jorden, ombølget fra bred og til bred,
i tidernes løb, som de skride,
velsignelsen ene hos abrahams sæd
skal findes af sorte og hvide!
farvel, sagde abraham, fædreneland!
farvel, mine venner og frænder!
jeg følger min gud, for min glæde er han,
min hjelper til jorderigs ender.
kom, sara! kom, lot! kommer mange og få,
som dele vil abrahams lykke!
i kanån lad os vor bopæl opslåe,
vor telt i den høiestes skygge!
mel. der vanker en ridder mellem grønne træer.
abraham sad i mamre lund,
han var en hyrdekonning,
salvet af gud med egen mund,
og sara hed hans dronning.
riig på kameler, køer og får,
det var den drot med ære,
gammel derhos, snart hundred år:
og hvis skal det så være!
gud havde sagt: “jeg sandelig
vil i din æt velsigne
menneskens kiøn på jorderig!”
og løgn kan ham ei ligne!
abraham sukked dog i løn:
“til graven brat vi stunder,
føder mig sara nu en søn,
det er et stort vidunder!”
dagen var heed, men herrens ven
sad svalt i egeskygge;
hisset da kom tre vandringsmænd,
at ønske ham til lykke.
giæstmild er og den hyrdedrot,
vil reisen dem forsøde,
byder dem til sit grønne slot,
at hvile sig af møde!
herren det var med engle to,
de lod sig det behage
hyrden at giæste, som var tro,
og jordens brød at smage.
herren da siger til sin ven,
alt som han bryder brødet:
“nårom et år vi sees igien,
har sara søn på skiødet!”
sara hun stod bag dør og loe,
så faldt det hende fremmed;
abraham tog det ord med tro,
hans håb ham ei beskiæmmed'!
ordet udgik af kongens mund,
som haver alt at råde,
abraham sad i mamre lund,
med sønnen af guds nåde!
der kom et bud fra himmerig
til herrens ven på jorden:
et offer skal du bringe mig
på bjergene mod norden,
det er din elskelige søn,
for jeg er selv dul store løn!
så prøver gud de fromme!
det budskab var et tordenslag
for abraham i mamre,
dog brød han op før det blev dag,
afsted til høie hamre,
at giøre som den herre bød,
der råder over liv og død.
så prøver.
i dage to han reiste så,
som støv ei færdes gierne,
den tredie de bjerge grå
han skimted i det fjerne,
bad trælle vente til han kom,
og gik med isak englefrom.
så prøver.
han selv bar ild og offerkniv,
og isak tørrebrænde,
da blev vel angest for sit liv
den frommeste blandt svende,
dog længe på den dødningfærd
de fulgdes ad og tied kvær.
så prøver.
men efter mangt et mødigt fjed,
dog ungersvenden stammed:
min fader! vi har ild og vedd,
men hvor er offerlammet?
for lammet, søn! var heltens ord,
vel sørger han, i himlen boer.
så prøver.
nu stille gik det af igien,
til bjerget var besteget,
og da den gamle kom derhen,
hvor herren havde peget,
da bygde han et alter brat,
at offre der sit hjertes skat.
så prøver.
i lave låe nu vedd til bål,
og bundet låe den spage,
i faderhånd det skarpe stål
ham spåed død så fage;
hans liv da hængde i et hår,
dog snart to hundred blev hans år.
så prøver.
guds engel råbde: abraham!
alt nok med frygt og fare!
du vilde, trods al sorg og skam,
din eneste ei spare;
men spar ham nu, den ungersvend!
ja, rør ham ei, du herrens ven!
så prøver.
på tempel-bjergets åse dog
et offer var berammet,
i alle måder til det slog,
gud sørged selv for lammet;
et væderlam i næste torn
blev hængende ved krumme horn.
så prøver.
det offred abraham nu brat,
med tak af hjertets fylde,
til ham, som, trods den skumle nat,
vil biergene forgylde,
hvis vink opkalder soel fra hav,
hvis røst opreiser lig fra grav.
så prøver.
så prøved gud i himmerig
sin ven, den sært udkårne,
for selv han vilde virkelig
opoffre sin eenbårne,
i støvets dragt, af isaks æt,
for mange små til børneret,
til arv i himmerige!
sara var død, i sin eenlighed
sad abraham stille tilbage,
nu af sit liv og sin rigdom kied,
for lange var alle hans dage,
for kvinden, hun er livet i huset!
isak var alt i de fyrre nu,
men end ingen hustru han favned,
ikke til lystighed stod hans hu,
men sara, sin moder, han savned,
for kvinden, hun er livet i huset!
abraham sagde til oldsvend sin:
far du til min hjemstavn så fage!
hent mig en hustru til sønnen min,
og sværg, du vil ei mig bedrage!
for kvinden.
kanåns døttre ei see jeg vil
i saras pauluner at hvile,
afguder mange de offre til,
og falskelig monne de smile,
og kvinden.
svenden han svor, rakde hånd i sky,
kamelerne ti kom på fode,
hurtig de traved til nachors by
at hente en viv af de gode,
for kvinden.
snart de sig leired om nachors brønd,
og solen var just ved at dale,
svenden da gjorde sin aften-bøn
om bruden til isaks løvsale,
for kvinden.
hør mig! han sagde, min herres gud!
ved brønden er piger ivente,
viis mig i nåde den væne brud,
jeg kommer i kveld for at hente!
for kvinden.
det være den, som med yndigt blik
uskyldige gaver meddeler,
 rækker mig brat en lædskedrik
og drager til mine kameler!
for kvinden.
mens i sit hjerte han talde så,
kom bethuels datter rebekke,
deilig var pigen med øine blå,
med blyhed, med liv og med tække,
for kvinden.
krukken, hun axled, var fyldt på stand,
men knap høres bøn før den skattes,
drik, sagde hun, og det klare vand
kamelerne skal ikke fattes.
for kvinden.
svenden det hued, for snildt det gik,
rebekke var rap til sin gierning,
mon, tænkde han dog, med tvivlsomt blik,
nu triller for isak guld-terning?
for kvinden.
ringe han tog af det røde guld,
ja ringe til øren og arme,
rakde dem kiønt til den jomfru huld
og takkede hende med varme.
for kvinden.
jomfruen fin, af forundring stum,
han spurgde: hvem kalder du fader!
har til kameler i stalderum
og føde på loft og i lader?
for kvinden.
datter af bethuel, nachors søn,
er jeg, sagde pigen den væne,
lettelig kan vi for løn og bøn
med herberg og foder dig tjene;
for kvinden.
laban knap hørde sin systers ord,
han såe på de kostbare ringe,
åndeløs strax han til brønden foer,
til herberg guldgiæsten at bringe.
for kvinden.
herrens velsignede! kom! sa'e han,
hvad nøler du efter så længe?
båsene alle er godt istand,
så borde og opredte senge.
for kvinden.
bænken og skænken jeg ændser ei,
men beder, i høre min tale,
hvi jeg er kommet den lange vei,
i hast over bjerge og dale!
for kvinden.
abraham hedder min herre huld,
velsignet fuldsåre af himlen,
både med trælle, med sølv og guld,
af hjorde utallig er vrimlen!
men kvinden.
eneste arving til rigdom hans
er isak, en svend af de bedste,
 hedensk er canån, dertillands
han må ingen venneviv fæste,
for kvinden.
svoret jeg haver ved himlens gud,
at jeg vil ham ikke bedrage,
ærende mit er en frænde-brud
at fæste og føre tilbage;
for kvinden.
hidtil mig fulgde min herres gud,
mig viste ved brønden rebekke,
hun er til isak en værdig brud,
med blyhed, med liv og med tække,
for kvinden.
siig mig oprigtig, mens her jeg ståer,
vil isak i pigen trolove,
glæde min herre med snehvidt hår,
en fyrste i canåns skove?
for kvinden.
laban ham svared med moder sin:
med dig haver himlen os giæstet,
leve med isak rebekke fiin,
hun er ham til venneviv fæstet.
for kvinden.
gammen der blev nu i labans gård,
og gammen i mamre tillige,
 glad blev den olding med snehvidt hår,
velsigned den yndige pige,
for kvinden.
isak en aften i soelbjergs-lag
i marken gik ud for at bede,
mødte en brud under himmel-tag,
som længe man om kunde lede,
for kvinden.
tom ikke længer stod saras telt,
der isak sin venneviv favned,
og om hans lykke det nok er meldt,
ei længer sin moder han savned,
for kvinden, hun er livet i huset!
tvillinge-moder til sønner to
rebekke blev langt om længe,
abraham dog, før han gik til ro,
såe isaks de halvvoxne drenge;
rebekke, hun var livet i huset!
esau var en skytte vild,
og jakob en stille hyrde,
skytten var gram, men hyrden mild,
og lammet er lettest byrde.
før de blev født, det var guds ord,
“den større er dog den mindre,”
 aldrig det findes skal på jord,
at nogen kan gud forhindre.
ordet udgik af seer-mund,
det vidste forældre begge,
kiød dog immer, ved åndens blund,
ophøier sin kiæledægge.
isak, han var en gammel mand,
med synet og svækkes sindet,
vildbrad er sødt for lækkertand,
af skytten han var forblindet.
skytten sin førstefødsels-ret
ei regnede for det mindste,
solgde engang, af jagten træt,
den glat for en moos som glindste.
jakob da kiøbde ret for ret,
som rosen for moos den røde,
efau spurgde, spodsk og mæt,
hvad fødselen hjalp den døde?
esau! sagde isak blind:
skaf vildt nu med pile dine!
alt som min smag er da mit sind,
jeg vil dig med gud velsigne,
jakob! da sagde moder blid:
vor herre vil dig velsigne,
gak mig til hjorden, hent to kid,
de fedeste, som er fine!
nødig han lød rebekkas røst,
den stille og fromme hyrde,
kiddene let ham lå ved bryst,
men listen ham var til byrde.
vil ei min fader bande mig?
han sukked, og hvad min broder?
ramme det mig, som rækker dig!
ham svared med smil hans moder.
braden var sød, han bar den frem,
som skytten han var indforet,
rystende dog på hvert et lem,
han satte sin ret på bordet.
moderens bud var jakobs trøst,
og isak var blind af ælde,
esaus hænder, jakobs røst!
han sagde, lod knebet giælde.
isak i ånde kom nu brat,
og jakob han lydt velsigned,
abrahams lykke blev hans skat
som abrahams hjerte ligned.
esau kom fra skoven hjem
og stegde sit vildt med snilde,
bar det og brat for isak frem,
men mærked, han kom for silde.
esau skiældte, fnøs og græd,
af vrede hans nyrer bæved,
 ei han sig brød om “kvindens sæd,”
velsignelse brydsk han kræved.
isak da sagde: lev af sværd!
du dier ei jordens bryster,
broderen din du tjener tvær,
hans åg du engang afryster.
mådelig klæder kvindens list
ved lyset, der nu mon brænde,
bedre klares dog sagen vist,
når hjerternes råd vi kjende.
esau var af kains art,
han vilde sin broder myrde,
røbet dog blev hans ondskab snart,
gud frelste den fromme hyrde!
op ad bjerg og ned i dal,
over mark og enge,
jakob gik en morgen sval,
hviled ikke længe,
kun i lumre middagsstund
sad han i en palmelund,
tænkde på sin moder.
faders huus og moders favn
ryggen så at vende,
 altid kalde sorg og savn
ømme ungersvende,
sagtens kan man da forståe,
det rebekkes jakob låe
som en steen på hjerte.
for hans broder, grum i sind,
ham på livet trued,
og hans gamle fader blind
bedst dog edom hued,
derfor jakob gik sit skud
i den vide verden ud,
kun med stav til støtte.
natten kom med kæmpeskridt,
dagen mat sig værged,
intet herberg vidt og bredt
såes på flakkebjerget,
under åben himmel træt
jakob fandt dog søvnen let,
steen til hovedgiærde.
han var af den gamle tro
alt i ungdoms-dage,
lagde sig med bøn til ro,
bad det gud så mage, 
han i verden fandt sit brød,
såe igien sin moder sød,
faders huus med glæde.
månen skinned høit i sky,
alle stjerner blinked,
 jakob sov i himlens ly,
engle ad ham vinked,
sødt det for hans øre sang,
drømmesyn fra gladhjems vang
for hans øie svæved.
stige såe han da til jord
dale ned fra himlen,
op og ned som lynild foer
på den engle-vrimlen,
over alle engletrin
stråled høit på stige-tind
alle kongers konge.
mund oplod den herre prud,
som med orgel-toner:
abrahams og isaks gud,
som i himlen throner,
dine fædres gud er jeg,
sagde han, thi frygt kun ei,
stol kun på min nåde!
landet, som du hviler på,
det er et af mine,
det jeg under himmel blå
skiænker dig og dine,
afkom din som skovens løv,
himlens lys og jordens støv,
folk til verdens ende!
i dit navn og i din sæd
stammer trindt på jorden:
 soels opgang og hvilested,
sønderleed og norden,
jeg velsigne vil engang,
da velsigne de i sang
dig og denne time!
hvor du gåer, er også jeg,
godt dig at beskytte,
viser dig den bedste vei
til din faders hytte;
før de kom med glæde hjem,
aldrig hånd jeg slog af dem,
som til mig slog liden!
røsten tav og synet svandt,
søvnen med det samme,
jakob sig forbauset fandt,
kunde knap udstamme:
underfuldt er stedet her,
at vor herre var så nær,
det jeg ikke vidste.
i hans hjerne, som han lå,
mødtes tanker mange,
gjorde for den himmel blå
angest ham og bange,
bæve må jeg, var hans ord,
sødt jeg sov hvor herren boer,
her er himlens porte.
morgengry ham vågen fandt,
flux var han påfærde,
 reiste hurtig op på kant
hårde hovedgiærde,
salved steen med olje fin,
bygde så for herre sin
alter på det jævne.
soel oprandt og lærken slog
mildt i morgenrøden,
vandringsstaven jakob tog,
sørged ei for føden,
håbefuld i herrens navn
faders huus og moders favn
ryggen nu han vendte.
som han gik, han bad og sang:
bethel skalst du hede,
herrens huus i himmelvang,
hvor jeg kom at bede;
fører gud mig hjem, derhos
tiender jeg af alt mit gods,
offrer ham det bedste.
solen er heed
i østerled,
og sommeren varer så længe,
derfor om land
til kildevand
så såre de levende trænge,
men i hjertet der har livet sin kilde!
syrie-land
fra kanån
gik jakob hin unge at giæste,
skulde og der
af slægten nær
en mø sig til venneviv fæste,
for i hjertet, der har livet sin kilde!
bethuels by,
med vennely,
hos broderen bold ad rebekke:
laban ved navn,
det var den havn,
hvor jakob sin stav vilde lægge,
for i hjertet, der har livet sin kilde!
hyrder i mag,
en solskinsdag,
sig leired om bethuels-brønden,
lukt med en steen,
en vældig een,
for strålerne stærke fra sønden,
men i hjertet der har livet sin kilde!
jakob dem såe
hvor løit de låe,
mens solen var langtfra at dale,
mild dog og spag
han bød goddag,
så kom han dem venlig i tale;
for i hjertet der har livet sin kilde.
fremmed i land,
da spurgde han:
i hyrder! hvor har i vel hjemme?
svaret dernæst:
i haran, giæst!
han monne med glæde fornemme;
for i hjertet der har livet sin kilde!
målet var der
for jakobs færd,
nu under ham rysted hans knæer,
boer, sagde han,
ei der en mand,
som kalder sig laban ebræer?
for i hjertet der har livet sin kilde!
svaret var “jo,”
da jakob loe,
og sagde: hvi græsser ei hjorden?
langt er til kveld,
det veed i vel,
drøvtyggen er ei i sin orden.
men i hjertet der har livet sin kilde!
giæst! sagde de,
kan ei du see,
at stenen er os over magten,
alle på rad
må hjelpes ad
i dag som i går, det er pagten,
for i hjertet der har livet sin kilde!
rosen i vår
med labans får!
de lød nu med spottende mine;
tril nu påstand
du steen fra vand,
og stød ikke hænderne fine!
men i hjertet der har livet sin kilde!
jakob blev heed,
ja, han blev vred,
det giækkeri vilde han dæmpe,
brat fik da been
den kampesteen,
han viiste dem, han var en kæmpe,
for i hjertet, der har livet sin kilde!
herlige kår
fik labans får,
skiøn rachel ei væded en finger,
spanden som fier
gik op og neer,
for kæmpen den fløi som på vinger;
for i hjertet, der har livet sin kilde!
pigelil fin
er syster min,
så mæled nu jakob med blide,
dagen er skiøn,
rebekkes søn
nu fandt hvad han søgde så vide;
for i hjertet, der har livet sin kilde!
jakob ei løi,
men rachel fløi
med tidender sære tilbage,
laban gik ud
mod kiæmpen prud,
indledte ham venlig og fage;
men i hjertet, der har livet sin kilde.
herlige kår
fik labans får,
nu jakob han var deres hyrde,
ærlig og tro,
han gik for to,
sin slægt låe han ikke til byrde,
for i hjertet, der har livet sin kilde!
laban det såe,
og tænkde på
den hyrde med fordeel at fæste,
sagde: min søn!
bestem din løn!
omsonst skal ei tjene min næste,
men i hjertet, der har livet sin kilde!
hurtig udfoer
det store ord:
for rachel din dattel hin væne,
lilie skiær,
som jeg har kiær,
syv år vil jeg trolig dig tjene,
for i hjertet, der har livet sin kilde!
laban slog til:
om gud så vil,
da er du fuldvel hendes mage!
jakob så fro
ham tjende tro,
de år han kun regned for dage;
for i hjertet, der har livet sin kilde!
som ørnen sidder på høien hald,
og fylder med rov sin rede,
så edom throned på seiers-bjerg,
han var ikke god at bede.
som lammet hviler i engens skiød,
hvor rislende bækken rinder,
så hviled jakob ved jaboks bredd,
omblånet af blye kiærminder!
i tyve år var han udenlands,
han længdes nu efter hjemmet,
og hjemmet efter så lang en tid
det er både kjendt og fremmed.
det bud, han skikked til esau,
med bøn om hans gunst og nåde,
igien var kommet med kort beskeed,
som var ham kun slet tilmåde.
“din broder sadled sin høie hest,
ham følger så faver en skare,
ham følger fire gang hundred mand.”
hvo tør vel for skytten svare!
da blegned jakob, for han blev ræd,
han tænkde på børn og kvinder,
så værgeløse som får og lam
de var imod grumme fiender!
da sukked jakob: min faders gud!
hvad kunde jeg meer forlange?
jeg gik fra hjemmet kun med en stav,
og drot er jeg nu for mange!
høilovet være din miskundhed!
dit ord er som guld det rene,
men ei jeg havde så bange kår,
den tid, da jeg var alene!
du selv dog sendte mig hjem igien,
mangfoldig med gods begavet,
dit ord mig loved en afkom prud
utallig som sand ved havet!
så frels mig, herre! af broders hånd,
som spænder den stærke bue,
urørt af barnet i moders skiød!
mit hjerte, det må vel grue.
så bad den fromme i eensomhed,
det var ikke talt i veiret,
 med opladt øie han såe det brat,
af engle han var omleiret.
det var så deilig en sommernat,
han vidste knap hvad han gjorde,
han brødes længe med himlens helt,
forunderligt, hvor han turde!
nu blegne stjerner, det gryer ad dag,
så mæled den stærke kæmpe,
nu slip mig, hyrde, nu er det nok,
dit flammende mod du dæmpe!
jeg dog ei slipper, var jakobs svar,
før kraftig du mig velsigner!
velan! dit navn være israel!
guds fyrster i kamp du ligner.
så endtes kampen, og soel opgik,
for himmel og jord at stråle,
men halt var hyrden, i dysten hård
af led gik hans hofteskåle!
på ganger stolt under gylden-hjelm,
i spidsen af kæmper ranke,
i solskin strålende, esau
sig nærmed med blodig tanke.
syv gange bukked sig jakob dybt
for broderen tvillingbåren,
det røre måtte selv stål og steen,
af øiet udperse tåren!
da sprang af hesten den bjergedrot
og løb mod den lamme hyrde,
og hængde hulkende om hans hals,
som han havde tænkt at myrde!
hvo sig fortrøster på himlens gud,
ham skal ingen farer skrække,
for alles hjerter ståe i guds hånd,
han leder dem som vandbække!
der sad en svend i det sorte hul,
for synde det vilde han ikke;
kong pharao svømmed i sølv og guld,
hans lyst var at æde og drikke.
hans kok og skænker var store mænd,
af dem fik han vinen og kagen,
og roes med rente fik de igien
når rigtig de rammede smagen.
hvormed de synded, det veed man ei,
men begge de faldt i unåde,
og begge vandred den samme vei
til fængsel i vee og i våde.
det samme fængsel de sattes i
som han, der for dyden leed ilde,
men ham vor herre stod kraftig bi,
hans nåde kan alting formilde.
den fangefoged var barsk i hu,
og bister, det kan man nok vide,
dog stundom rører det steen endnu
når ungdom og uskyld de lide.
den fangevogter var josef god,
betroed ham nøglerne mange,
han ændsed ei hvor han gik og stod,
for lykke der var med den fange.
tit gåer til hove det op og ned,
der nåden har hundrede nykker,
om hofmand derfor man aldrig veed,
om druknet han er eller dykker.
den fangefoged må være snu
som sådanne væsener giæste,
til josef derfor han sagde nu:
opvart mig de folk på det bedste!
de høie herrer var reent forknyt,
de havde urolige drømme,
de frygted såre hver morgens nyt,
dem kunde hver time fordømme.
god morgen! sagde ung josef blid,
hans blik var som kilden i ørke,
i herrer! hilser den lyse tid!
hvi er eders miner så mørke?
ak, svared begge, vi drømde sært
og veed ei hvad det skal betyde.
velan, han sagde, jeg lidt har lært,
vil for eder hovedet bryde.
da tog den skiænker til orde brat:
så samle du nu dine tanker!
jeg drømde fuldsært om viin i nat,
om druer på blomstrende ranker.
med kongens bæger som før jeg stod,
mig trylle end rankerne trende,
i bægeret pressed jeg drueblod,
og gav det så kongen ihænde;
til lykke, herre, var josefs svar,
din lykke sig vender så fage,
din konges nåde påny du har,
når rankerne giøres til dage.
men hør nu, herre, min saga kort:
jeg er ikke kommet af trælle,
fra fædrelandet man stjal mig bort,
og synd har jeg ei at undgiælde;
når høit du kommer igien på strå,
din tjener du kiærlig betænke,
lad ham som vilde dig lykken spåe,
ei ligge uskyldig i lænke!
nu fatted mod og den overkok
at lade sig drømmen udtyde,
om kurve trende med kager nok
til kongeligt taffel at pryde.
han bar de kurve på hoved sit,
de skinned så kridende hvide,
men luftens fugle de hakked frit,
betydningen fik han at vide!
ung josef kunde det forudsee,
og smiger ham kunde ei gavne,
ham galgen vented om dage tre,
ham vented og krager og ravne!
som josef spåed, så gik det alt,
og skiænkeren kom i sit stade,
men flux af minde ham josef faldt
på hofmænd sig ingen forlade!
på een dog josef forlod sig mest,
som høiere er end de store,
og mindes småfolk dog allerbest
som idelig det er at spore.
det er vor herre i himmerig,
som alle ting haver at råde,
vel bie lader han tit på sig,
desmere dog voxer hans nåde!
det vared længe, to hele år,
før josef blev nævnet til hove,
thi der for viisdom det altid gåer
at vinde ved intet at vove!
da såe det alle en morgenstund,
at kongen var ilde tilmode,
han drømde sært i uroligt blund,
det tykdes ham ei for det gode!
thi lod han kalde de kloge folk,
som vidste til punkt og til prikke
hvad skrevet havde hver drømme-tolk,
men pharao trøsted de ikke.
da randt den skiænker hans synd ihu,
hans feiltrin ved hoffet at sige,
han meldte: herre, jeg mindes nu
mit fald og min frelse tillige!
din overkok og din tjener her
vi faldt i vor herres unåde,
bag fængslets mure og graven nær
vi sørged da over al måde.
vi drømde sært i det sorte hul
til hoveder såre at bryde,
en ung ebræer så tankefuld
dog vidste det godt at udtyde;
alt som han spåed, det så tilgik,
det onde såvelsom det gode,
din kok sin høihed i galgen fik,
din skiænker igien kom på fode!
så løbe nu hvo tilbeens er rap,
den viismand til hove at bringe!
så mæled kongen, da løb om kap
hans svende som fløi de på vinge!
til kongen josef, til kongen strax!
gienlød det i ulykkes-gården;
med klæder rene, med kniv og sax,
kom pynten og sagen i orden.
en drøm jeg havde, var kongens ord,
de lærde kan ei den forklare,
men du, jeg hører, med viisdom stor
alt hemmeligt kan åbenbare.
da svared josef, den svend så prud,
han kunde sin tale vel føie:
hvo kan med viisdom foruden gud
kong pharaos hjerte fornøie!
da sagde kongen: jeg drømde så,
jeg stod mig ved floden dernede,
da op der steg af ægyptens å
syv kiør både faure og fede;
men efter dem kom en anden trop,
syv kiør både magre og fule,
de magre slugde de fede op
men kom sig dog ikke en smule!
det samme under jeg såe igien
på axene fulde og svange,
der har du drømmen, forklar mig den!
da ærer jeg dig over mange.
de drømme, konge! var josefs svar,
betyde kun eet og det samme
derved dig herren betegnet har
hvad brat dig skal times og ramme!
du først må vente syv fede år,
de magre dem følge i hælen,
så hvad der levnes kun lidt forslåer,
af livet udpines da sjælen!
men hør nu, konge! et gyldent råd,
det bedste, som nogen kan give,
for hungersnød og for hulkegråd,
så folket må holdes i live!
befal en from og forstandig mand
at samle og holde tilrede
den femte part over alt dit land
af høsten i årene fede!
lad misvext komme da, som den må!
ei lægger dog landet den øde,
det rige forråd skal godt forslåe
til atter vi høste afgrøde!
det råd af kongen fik lov og priis,
han sagde, med bod for sin vånde,
slet ingen som du er from og viis,
du taler af himmelens ånde,
bestyr mit huus og regier mit land!
du veed deres bedste at ramme,
kun på min throne din overmand,
vor magt er for resten den samme!
da gav ham kongen sin guldring klar,
han brugde til brev at beseigle,
af guld en kiæde, som selv han bar,
ei heller lod kongen ham feile!
i byssus-klædning fra top til tå
guldkarmen han måtte bestige,
herolden såe man da for ham gåe,
som drot i kong pharaos rige.
så langt fra frænder og fødestavn
kom josef til hæder og ære,
som runeråder et adelsnavn
ham kongen befaled at bære!
ham kongens skiænker nu rakde viin,
hans navn gik ham aldrig af minde!
hvo dyden kårer til dronning sin,
fåer lykken til ledsagerinde!
gud nåde mig stakkels gamle mand!
jeg fostred mig sønner fuldmange,
men sidder nu ene i hedning-land,
sørgmodig og kroget og bange!
men lykken, hun vender sig ofte om.
så klagede jakob med iisgråt hår;
for borte var alle hans sønner,
han talte da hundred og tretti år,
utallige vare hans bønner!
men lykken, hun vender sig ofte om.
vor fader! vor fader! guds fred! god dag!
så lød det nu brat om den gamle,
og neppe for tårer og favnetag
han kunde sig tankerne samle!
så lykken, hun vender sig ofte om.
fra elleve munde omkap det lød:
til lykke med år og med ælde!
vor broder, din josef, han er ei død,
han throner i magt og i vælde!
så lykken, hun vender sig ofte om.
den nådige herre, vi talde om,
ægypternes hjelper i nøden,
det er vores broder så god og from,
vor frelser fra hungersdøden!
så lykken, hun vender sig ofte om.
han sender det budskab til fader sin:
kom snarlig at dele min lykke!
jeg giver dig føde og odel fin:
i gosen med fred skal du bygge!
så lykken, hun vender sig ofte om.
han kysste os alle med tåre varm,
lod helligdags-klæder os bringe,
han hulkede lydt ved benjamins barm,
ham pryde nu faure guldringe.
så lykken, hun vender sig ofte om.
den gamle, han stod som en marmorblok,
hans tanker de vanked så vide,
om vidunder hørde han vidner nok,
men turde derpå ikke lide.
men lykken, hun vender sig ofte om.
nu pharaos kudske med skrald på skrald
omringede israels telte,
med kongeligt spand og med tegn og tal
ægypternes herre de meldte.
så lykken, hun vender sig ofte om.
nu øinene måtte den gamle troe,
nu gløded hans kinder de blege,
han takked, han kyssed, han græd, han loe,
han vilde som børnene lege,
så lykken, hun vender sig ofte om.
min josef, han sagde, i live end
skal ansigt til ansigt jeg skue,
og når jeg har kysset hans mund igien,
vil ikke for døden jeg grue.
så lykken, hun vender sig ofte om.
nu israel offred til isaks gud,
og til ham kom ord fra det høie:
vær trøstig! jeg følger dig ind og ud,
din æt har jeg altid for øie!
så lykken, hun vender sig ofte om.
hvad glæde der blev i ægypti land,
i paradis ei at forglemme,
det pennen vel ikke beskrive kan,
men kiærlige hjerter fornemme.
så lykken, hun vender sig ofte om!
kong pharao var en ugudelig krop,
han sagde: det varer for længe
 med svøben at slide ebræerne op,
smid ud deres nyfødte drenge!
ja, smid dem i nilen, trods kiællinge-snak!
så fåer vi dog endelig has på det rak.
det skulde han sige så sagte,
man veed ikke hvad man kan magte.
der fødtes nu amram leviter en søn.
for faur til at fare så ilde;
hans moder ham fostred tolv uger i løn,
men turde ei meer hvad hun vilde,
i arken af rør og i vuggen af siv
han måtte på floden nu friste sit liv.
den herre, som boer i det høie
dog også på dybet har øie.
kong pharaos dåtter var bedre end han,
hun havde dog hjerte i livet,
hun kom som en dronning alt efter sin stand,
og såe hvad sig rørde i sivet,
hun sukked, hun såe i den kiølige seng,
med blødende hjerte, den grædende dreng.
selv midt i ægypten man finder
til lykke dog hjerte hos kvinder!
en syster ad drengen på timen sprang til,
hun stod der på lur for det samme:
“befaler prindsessen, strax bringe jeg vil
den lille ebræer en amme,”
og knap hendes høihed fik jaet udsagt,
før pigen var borte og moderen bragt.
 når mænd er som dyrene vilde,
til lykke er kvinderne snilde!
så slumped den moses til høibårnes kår,
der skulde som konge befale,
så voxte han op i kong pharaos gård,
som skulde tyrannen betale;
ebræernes høvding blev ikke omsonst
oplært i ægypternes vidskab og konst.
vil nogen guds anstalter hemme,
han nødes til selv dem at fremme.
guds folk kom, desværre, i trældom påny,
sig pharao kalder fornuften,
med vinden udbredes hans roes og hans ry,
for han har sit rige i luften,
han fnyser ad alt hvad der er af guds ånd,
som ordet, så troen han lægger i bånd,
livsånderne, mens de er spæde,
i lethe han drukner med glæde.
dog aldrig kan lykkes hvad gud er imod,
sit folk vil han sikkert bevare,
af floden opdukker for trældommen bod,
om end den er kiøbt med livsfare,
vort lutherdom er som en lade af siv,
hvori christus-barnet har fristet sit liv,
han brat, med sin moder til amme,
indpodes i pharaos stamme.
hvordan det gåer til, om vi vidste det ret,
vi vilde dog ikke forråde,
og over det dunkle vi trøste os let,
thi det er en lystelig gåde,
som mirjam vi lure i siv-ladens egn,
og vogte og stirre på tidernes tegn,
og vinker prindsessen, vi springe
til amme vor moder at bringe.
efter 2 moseb. 3 og 4. og ps. 90.
der gik en hyrde og vogted får,
i midians land i ørken,
ved firsindstyve var hyrdens år,
dog minked det ei med styrken.
den fåre-hyrde var amrams søn
opvoxet i konge-borgen,
landflygtig bar han sin kraft i løn,
så bar han og hjerte-sorgen.
han sig forivred i ungdoms år,
og tæmmed ei kæmpe-modet,
men gud ham lærde med trange kår
den konst at slåe vand i blodet.
hver prindse-nykke fra kongesal
i ørken han lod og fare,
 med øie klart og med kinden sval
på hjorden tog godt han vare.
kun når den hviler i dalens skjød,
i skygge for middags-heden,
da rødmer kinden af ungdoms-glød,
han tænker på evigheden.
han seer på bjerget med isse grå,
som trodser end år og ælde,
men bjergets skaber han tænker på,
den evige i sin vælde.
for dig, han nynner, som dage kun
årtusinder er at regne,
for dig som intet den liden stund,
vi ånde i støvets egne.
som blomsten falmer hver rosenkind,
som græs er de kæmper gæve;
de vises konstige hjernespind
henveires som spindelvæve.
halvfjerdsindstyve er støvets år,
de stolteste strid og møie,
om firsindstyve en kæmpe nåer,
desmere han har at døie.
om hjertet blev det ham nu så trangt,
på kinden ham tåren trilled,
 engang var livet ham rigt og langt,
mens lykken hun for ham spilled.
han bad: o herre i høien hald!
du lære mig ret af nåde
at regne på mine dages tal
og lade din viisdom råde!
men giv os dog efter striden fred,
og trøst efter suk og klage,
ja, mæt os årle med miskundhed!
da glædes vi alle dage.
os overskinne din herlighed,
du skaber af hver en stjerne!
da fod vi flytte med sikkre fjed,
da lysner det i vor hjerne.
så dybt han sukked, og sang og bad,
hvor tankerne gik i skare,
på brink af bjerget, hvor kæk han sad,
gråhærdet, med øine klare.
da slog hans time, som slumrer ei,
men lytter, når hjerter bede,
og førde moses på viisdoms vei
igiennem et vilderede.
i tornebusken slog ned hans lyn,
den blussed, men dog ei brændte,
 det var for moses et under-syn,
nu tykdes ham nyt ivente.
fra tornebusken en røst udfoer,
en torden, som støv kan tåle:
du stander, moses, på hellig jord,
besmit den ei med din såle!
mig jakob, isak og abraham
påkaldte som gud alene,
at deres fiender jeg er fuldgram,
skal mærkes i dage sene.
bind op omkring dig nu som en mand!
mit ærende skal du rygte.
udfør mit folk af ægypti land!
du tør ikke ved at frygte.
din gud er med dig, ihvor du gåer,
mit ord dig er lagt på tunge,
dit folk skal knæle hvor nu du ståer,
i ørken mit navn lovsjunge.
om ret jeg kiender kong pharao,
han lyder mig ei med læmpe,
men skal dog lære, det kan du troe,
han måler sig med en kæmpe.
den gamle hyrde kun nødig gik
fra ørken til kongers gårde,
 at ærgre sig over hofmænds skik,
og stimes med halse hårde.
han flux indvendte: mit vidnesbyrd,
om røsten fra gud i himlen,
vil klinge kun som et æventyr
for kongen og folke-vrimlen.
den sorg dog slukked guds ord fuldgodt,
han selv for de tegn blev bange,
som sees skulde på kongens slot,
hvad kunde han meer forlange?
han flygted selv for sin hyrdestav,
en slange ved herrens tale,
af slangen atter der blev en stav,
såsnart han den greb om hale.
end skiød han fra sig det store kald,
han pukked på tungens lyde,
han sagde: talen i kongehald
velklingende let må flyde;
men jeg på mælet har meen og brøst,
så læspe jeg må og stamme,
og skiøndt jeg hører din klare røst,
det er dog endnu det samme.
da svared herren i samme stund:
hvad er det, jeg her må høre!
 mon ei den samme gav røst og mund,
som råder for syn og øre!
så tøv ei længer, men bær nu brat
mit budskab til konge-sale!
og see, jeg giver dig mund opladt,
og lærer dig klart at tale.
dog moses krymped sig end for gud,
han voved tilsidst at sige:
see til, du finder et andet bud
at sende til satans rige!
da blev vor herre på hyrden stødt,
han sagde: velan, jeg kjender
en mand, som taler fuldklart og sødt,
din broder jeg med dig sender.
ja aron være din mund og tolk,
han låne som gud dig øre!
til mizrams konge og jakobs folk
han ordet med fynd skal føre.
men tag ihænde din hyrdestav,
der bugted sig lig en slange!
thi den du både på jord og hav
skal svinge til jærtegn mange.
efter den 105te psalme.
lover herren! påkalder hans navn!
fortæller blandt folk hans idrætter!
synger liflig og leger for ham,
som holder alt hvad han forjætter!
roser eder af navnet hans,
for mægtig er han i de svage!
eders hjerte, som til ham tye
hovere med fryd alle dage!
verdens dommer er jehovah,
og mueligt er kun hvad han mægter,
evig mindes han og sin pagt,
sit forord blandt tusinde slægter!
pagt han gjorde med abraham,
med isak og jakob tillige,
den skal gjælde til evig tid
som grundlov i miskundheds rige.
herren sagde til folket småt,
som vandred på tornede veie:
see, jeg skiænker dig kanån,
det skiønne, til arv og til eie.
hvor end vandre vor herres små,
det lyder som døn, når det lyner:
jeg dem salved, o, rør dem ei!
til skjoldborg de har mine syner!
hungers-nøden med dødning-blik
sig nærmed til jakobs pauluner,
råd itide dog skaffed han,
som aldrig på høisædet bluner.
josef skikked han ud som træl,
men ikke for lænker at bære,
luttret blev han som sølv og guld,
opløftet til hæder og ære!
kongen løste hans trællebånd,
og bandt ham til sig med guldkiæde,
gav sit rige i josefs vold,
og deelde med ham sit høisæde.
fyrster alle ved nilens bredd,
de måtte hans herlighed prise,
læremester den løndoms-tolk
da blev for kong pharaos vise!
gierne flytted da israel,
opslog sine telte i gosen,
folket voxde i dagetal,
ebræerne blomstred som rosen!
bladet vendte sig vel engang,
og israel stank for chamiten,
aldrig glemt dog jehovas folk
for bane fik bod med leviten!
moses virked i herrens navn,
og aron for to kunde tale,
syn for sagn da om ordets kraft
fik folket i misraims dale!
herren talde; som sagt, så gjort,
man såe det ægyptiske mørke,
dog forhærded sig pharao,
og prøved med almagten størke.
herren vinked, og blod for vand
fik fiske og folk da at drikke,
frøer mylred i huus og gård,
og livvagten standsed dem ikke.
herren talde: for utøi småt
de store sig ei kunde bjerge.
lyn og torden og hagelslag
omkap såe man rase og hærge.
palmen visned og så hvert træ,
de sortned fra roden til toppen,
oldenborren hvad end var grønt
mundhuggedes om med græshoppen.
dødens engel alt førstefødt
afmeied ved midnatstide,
hvem der rådte for liv og død,
fik pharao sikkert at vide.
så udfried af ulvens mund
jehovah sin yndling med ære,
ud han vandred med sølv og guld,
såmeget som han kunde bære.
herrens engel var mærkesmand,
som bjerget at see i det fjerne,
himmelblå var om dag hans dragt,
om natten som stjerne ved stjerne!
brød i ørken kom ovenned,
og kiød under vagtelers vinge,
vand i ørken man leder om,
det måtte af klipper udspringe!
godt fra nilen til jordans flod
han baned for israel veie,
gud ei glemde, hvad abraham
han loved til arv og til eie.
hedning-riger han sammenslog
til arvelodd for sin udvalgte,
hedning-hænder på ploven holdt,
de høsted, som herren påkaldte.
hans gienløfte da sang med fryd,
som fuglene sjunge i skove,
holde skal de vor herres bud
og grandske i viisdommens love!
frit efter 2 moseb. 1. josephus og herodot.
et paradis var gosen,
så godt som kanån,
med ranken og med rosen,
midt i ægypti land;
men bedre var dog ørken,
med frihed, fred og ro,
end gosen under tyrken,
og under pharao.
hvor josef stod for styre,
hans børn var trælle nu,
hans dåd i tid hin dyre
kom ingen meer ihu.
i trældom gik med kvide
de store og de små,
alt hvad de måtte lide
kun gud i himlen såe.
de måtte see på nilen,
hvor mangen broder sød
blev offret krokodilen,
og fandt i svøbet død.
som dyr de måtte slide,
hvor solen brænder heed,
opmure pyramide
i deres ansigts sveed.
for svøben og for tampen
de brænde måtte leer,
til det blev hårdt som kampen,
og let dog som en fier.
de ælted leer med møie,
de brændte tegl med suk,
skiøndt det var hårdt at døie,
de voved ei et muk.
alt stod en pyramide
af tegl i gosenland,
og praled, dem til kvide,
med runeskrift om rand.
der stod i dage sene:
ei ligne man ved mig
et værk af hugne stene,
som jord ved himmerig!
en stang de stak i floden,
af hvad der hængde ved
et underværk på kloden
jeg blev i tusind led.
så gjorde man en gåde
til pral af liden konst,
det var ægyptisk måde
at plage folk omsonst.
ebræerne ved nilen,
de fik da aldrig fred,
kun død man kaldte hvilen
fra trældoms bitterhed.
de strøg nu steen til flere,
og blanded leer med strå,
for plagen at formere,
tog grandt man tal derpå.
da løfted jakobs sønner
til himlen øie mat,
og ind kom deres bønner
for isaks trøster brat.
med trøst og tegn fra oven
kom amrams sønner to,
kun den var ret forvoven,
som turde dem ei troe.
de amrams sønner begge
for kongen gik at ståe;
han loe dem ud som giække
trods deres lokker grå.
de sagde på guds vegne:
vort folk lad drage ud
til horeb-bjergets egne
at dyrke himlens gud!
da hørdes kongen skryde:
hvis er det herrebud,
som pharao skal lyde?
er han ei jordens gud!
han sagde: kroppe dovne
har mod på gildesfærd,
men, ved ægyptens ovne,
de kiønt skal blive her.
de har for gode dage,
det mærker jeg derpå,
herefter med umage
de selv skal sanke strå;
da fåer de det lidt værre
til griller at forslåe,
thi stene ikke færre
hver dag de stryge måe.
nu strængdes folkets plage,
nu voxde deres nød,
og under gråd og klage
de ønsked sig kun død.
det måtte moses volde,
han sine hænder vreed,
og skulde dem dog folde
for gud i ydmyghed.
guds viisdom er en gåde,
en løngang er hans vei,
men evig er hans nåde,
hans løfter glippe ei!
efter 2 moseb. 12.
ægypten var plaget så såre,
men pharao trodsed endnu,
den stolte, hårdnakkede dåre
kun følde for ydmyghed gru.
den herre, som israel frelste,
med moses da sendte dem bud;
han sagde til alle de ældste:
jeg skal eder hilse fra gud.
et lam skal for husene bløde,
til minde, til tegn og til bod,
dørstolperne skal males røde
med lammets uskyldige blod.
udeelt og uknækket i stege
et lam for hvert huus under tag,
med urterne beske og blege,
og ei efter mundenes smag!
og æder det så med hverandre,
opreiste, i pillegrims-dragt,
beredte til brat at udvandre,
med himmelens herre i pagt!
opkiltede om eders lænder,
med sålen til fod bundet fast,
med stavene i eders hænder,
lad nadveren nydes i hast!
døds-engelen gåer giennem landet
med seglen ved midienat,
hvor stolpen er ikke blodrandet,
der blegner en dødelig brat.
ægypten skal føle hans vælde,
hvis folk man på nakke har trådt,
alt førstefødt skal det undgiælde,
afguderne blive til spot.
det skedte i nilstrømmens dale,
afsjælet alt førstefødt låe,
fra kronprinds i høieloftssale
til drengen og kalven på strå.
da blev der stor jammer og kvide,
alt folket foer op med et skrig,
og pharao fik det at vide,
der låe i hver hytte et lig.
da måtte hans hovmod vel falde,
da bæved steenhjertet i bryst,
han moses og aron lod kalde,
han talde med skiælvende røst.
han sagde: ståer op nu så fage,
og tager hvad eder hør til!
med fred af mit land i uddrage,
at dyrke jer gud, som i vil!
med får og med øxne tillige
uddrager på stående fod!
velsigner så mig og mit rige
og tørster ei efter vort blod!
ægypterne råbte med sorgen:
hvi holdt man på eder igår?
ak, tøve i her til imorgen,
da alle vi ligge på bår.
så førde jehovah med ære
sit folk ud af trældommens land,
på vei gav sig med deres kiære
sexhundredetusinde mand.
med sølv og med guld og med glæde,
de, ved den almægtiges hånd,
uddroge fra mørkhedens sæde,
afrystede trældommens bånd.
i gry under skyerne hvide
da sagde de gosen farvel,
der solen gik ned under lide,
da stod de ved nildalens skiel.
efter 2 moseb. 14.
pharao sidder i høielofts-sal,
og rygterne mødes derinde;
israel vanker i vildernis-dal,
kan vei eller sti ikke finde,
israel haver kun pose og stav,
vader vel seent over vildende hav.
og nu driver ulven på hviden sand fra norden.
pharao hører den tale med lyst,
og strax blev der oprør i leiren,
 kongen, det lyder, vil vove en dyst,
hans guder ham vinke til seiren,
de har forvildet ebræernes ånd,
giver dem brat i kong pharaos hånd.
og nu driver ulven på hviden sand fra norden.
det var en stolt og en stadselig hær,
og jorden blev skjult under vrimlen,
skinnende hjelme og blinkende sværd
man skued som stjerner på himlen,
heste og vogne, som svared dertil,
flyvende faner og klingende spil.
og nu driver ulven på hviden sand fra norden.
israel hørde nu lurenes drøn,
med gienskrald fra bjerge og klipper,
så hørdes rummel og klirren og døn,
hvad under, at modet dem glipper;
israel havde kun pose og stav,
for sig det røde, det vildende hav.
og nu driver ulven på hviden sand fra norden.
israel knurred, til moses det lød
fra hundredetusinde munde:
mener du, trældom er værre end død?
ak, her gåe vi alle tilgrunde!
trætte vi gik os med pose og stav,
kun for af ørken at tigge en grav.
og nu driver ulven på hviden sand fra norden.
moses dog svared, fuldvis i sin sag:
lad fare al klagen og sorgen!
disse ægypter, som larme i dag,
de skal sig ei røre i morgen,
tier og troer, og seer på hans værk,
som er for evig en kæmpe fuldstærk!
og nu driver ulven på hviden sand fra norden.
tag, sagde herren, i hænde din stav!
den giør jeg til israels våben.
stræk den udover det brusende hav!
for folket da veien ståer åben;
pharaos hjerte jeg hærder i barm,
pharaos kæmper skal føle min arm.
og nu driver ulven på hviden sand fra norden.
skystøtten op nu fra strandbredden steg,
og daled bag israels-leiren,
ei dog et strås-bred kong pharao veg,
forblindet han drømde om seiren;
almagten åbned i brusende hav
israels udvei og pharaos grav.
og nu driver ulven på hviden sand fra norden.
pharao vågned ved midienat,
og deilig var månen oprundet,
speiderne meldte den herre da brat,
at israels hær var forsvundet;
 ved mine guder, den rasende svor,
findes de skal, om til helved de foer.
og nu driver ulven på hviden sand fra norden.
israel stod på arabiens kyst,
til dem var kun huulveien lavet,
rædsel der foer i ægypternes bryst,
de vendte sig midtveis i havet;
moses da atter udrakde sin stav,
brusende lukde sig pharaos grav.
og nu driver ulven på hviden sand fra norden.
israel priste den herre så høi,
som har over dybet at råde,
spiller med fiender, som vinden med røg,
og frier sit folk af al våde,
åbnede nys i det brusende hav
israels udvei og pharaos grav.
og nu driverdrtver ulven på hviden sand fra norden.
bølgen har bruset tretusinde år
og meer over pharaos-graven,
himmelens gud er i dag som i går,
det føle skal tyrken og paven;
derfor i norden og i paradis
gienlyder israels sang til hans priis.
og nu driver ulven på hviden sand fra norden.
som solen oprinder morgenrød,
hvor himmelens fugle de sjunge,
så israel steg af havets skiød,
med himmelske toner på tunge:
de sang om hjelpen i nødens stund,
de sang om veien på havets bund;
om konge-hæren, der sank som bly,
de kvad i sky.
da, blegnende for det røde hav,
dem rystede pharaos lure,
på almagtens ord for moses stav
sig bølgerne reiste som mure,
i dybet der blev en kongevei,
ægyptens konge det hjalp dog ei,
for ham kun åbned det røde hav
en bundløs grav.
da midtveis i hav var kongens hær,
som ørne hans bannere svæved,
for torden og lyn i morgenskiær
dog kæmperne sittred og bæved,
da vendtes vogne, da vakdes gny,
da kiendtes herren, da skreges: flye!
da lukde brat sig for moses stav
det røde hav.
da tabde sig hyl i bølge-brag,
det gik med hærskarer tilgrunde;
 da hilste med sang den unge dag
tihundredetusinde munde;
og aldrig glemmes det morgengry,
da folkesangen lød høit i sky
til himmel-kongen, den helt så prud,
den guders gud.
fra kammer og kor i lys og løn,
det høres nu klart udsjunget,
at christus er guds og davids søn
af abrahams sæd udsprunget,
hans folk det var, som ved moses stav
gik tørskoet over det røde hav,
hans fædre var det, som sang i kor:
vor gud er stor!
moses lovsang efterlignet.
kom, lad os synge vor herre en sang!
i sin glands er han kommet tilsyne:
rytteren kiæk sig på vrinskeren svang,
lod i støvet dog brat sig nedlyne.
gud er vor styrke og gud er vort skjold,
vore fædre ham havde for øie,
frelste med vælde af fiendernes vold,
deres sønner med fryd ham ophøie.
kæmper han knuste med ord af sin mund,
jehovah er et navn uden mage,
pharaos vogne han bored i grund,
og hans bærsærker gjorde han spage!
de fik et bad i den høirøde sø,
som for konger det aldrig var lavet,
mindes det skal, indtil skjalde uddøe,
at som steen de neddukked i havet.
herre! din høire kan ingen modståe,
hvem den sårer kan ingen helbrede,
fienderne dine fortæres som strå,
thi en ild er din fnysende vrede.
havet i harme du åndede på,
så det sprængdes i kongeveis-dalen,
bølger på bølger optårnede låe,
alt som dynger af slagne på valen.
haderen sagde: nu falder mit rov,
sønderknuse dem skal mine arme,
ras kun, mit sværd! jeg dig giver forlov!
styr i mag dig på moses, min harme!
herre! du ånded kun let over sky,
men i storm gik dit bud over bølge,
brattere synker i vandet ei bly,
end med kongen hans braskende følge.
hvem er din lige, du gudernes gud!
alle helgenes hær dig tilbeder,
himlen og jorden adlyde dit bud,
så mirakler din ære udbreder.
hvo som dig finder, dig følger og helst,
thi hos dig er den bangeste rolig,
trofast du fører det folk du har frelst,
så de nåe til din hellige bolig.
hedninger hørde dit rygte med gru,
på philister kom veerne bittre,
edom og moab sig ruste vel nu,
under brynje dog hjerterne sittre.
slåe du dem alle med rædsel og frygt,
lad dem føle din kraft og forstenes!
for deres åsyn da vandre vi trygt,
giennemgangen os ikke formenes.
i det forjættede land før os ind
med en glands, som fordunkler al glimmer!
plant vore stammer på himmelbjergs tind!
reis din throne iblandt dem for immer!
da skal det mindes: hvor pharao sank,
hest og vogn blev i dybet begravet,
israel vandred som skystøtten rank,
han gik tørskoet på bunden af havet!
efter 2 moseb. 19 og 20.
jehovah nedfoer fra det høie
og talde fra sinais top,
som lyn var hans dragt for hvert øie,
hans røst var som tordenens brag.
forneden stod folket i skare,
de bæved, og sinai med,
dem tykdes, det var med livsfare,
de lytted til guddommens røst.
grandgivelig alle de hørde:
see, jeg er jehovah, din gud,
som dig af ægypten udførde,
på fremmede guder slåe vrag!
fra himlen og jorden og havet
du låne ei billed af mig,
udhugget, ei heller udgravet,
til knæfald og dyrkelse vrang!
så nidkiær er jeg for min ære:
hvor afguder stjæle min priis,
skal ætten misgjerningen bære
alt ud over tredie ledd.
mod dem, som mig elske og lyde,
jeg er dog så mild og så from,
 jeg børnene lader det nyde
endogså i tusinde ledd.
det navn, hvormed jeg mig har nævnet,
o giækkes dog aldrig med det,
for tænk ei, det bliver uhævnet
at spille med guddommen giæk!
min hviledag hellig du holde
hver løverdag, kom det ihu!
med tak dine hænder du folde,
og hvile fra verdens uro!
see, himlen og jorden og havet
jeg skabde i dagene sex!
jeg så det i verden har lavet,
alt arbeid kan endes i dem.
din fader og moder du ære!
din velfærd beroer derpå,
så skal du livsalig dig nære
i landet, jeg fædrene gav.
ei drage du blod af din næste!
hans ægteviv røre du ei!
og stjæl ei hvad han har til bedste!
og lyv ingen brøde ham på!
misund ikke fyrsten hans rige,
ei nogen hans huus eller gård,
 hans hustru, hans karl eller pige,
hans dyr eller nogetsomhelst!
guds røst var som himmelens torden,
med klang dog som klarest basun,
med gienskrald det dundred i jorden,
i flamme stod sinais tind.
da rystede folket som løvet,
de flygted med iil og med skrig:
ei tordneren tale til støvet,
vi knuses, vi kvæles, vi døe!
o moses! en mægler du være
imellem jehovah og os!
hans hellige lov du os lære!
dit bud vil vi lyde som guds.
4 moseb. 13 og 14.
da soel gik ned i banke,
stod måne op med ring,
som myg sig brat da sanke,
man såe et folke-thing.
de speidere, udsendte
fra kades-barnea,
 nu løfte-landet kiendte,
og nys de kom derfra.
det var i høstens dage,
det var en aften kold,
fra reisen kom tilbage
til leiren alle tolv.
det rygtedes på timen,
og da blev der en jagt,
en støien og en stimen:
hvad nyt de havde bragt?
i fyrretive dage
de reiste landet rundt,
kom alle frisk tilbage,
så landet var nok sundt.
de to var om at bære
vindruer på en stang,
så landet må nok være
en deilig solskins-vang.
men hvad er det så mere?
og hvad slags folk er der?
og er de mange flere
end vores ungkarls-hær?
det vilde alt man vide,
og meget meer endnu,
 og høre det itide,
mens ret de kom ihu.
tilpas fortælle kunde
kun falte, han var slem,
det var i alles munde:
hans ord har fynd og klem.
han på sin ræve-hale
slog krøller mangelund,
han kunde folk bagtale
og giøre faver mund.
han sagde: sødt at mindes
et så velsignet land,
hvis mage neppe findes
fra flod til vilden strand.
i selv kan see på druer,
på figener, på alt,
vi havde hvad os huer,
når i vor lodd det faldt!
men det er svart at giæste
de store folkefærd,
som har med guld til bedste
fuldgode, skarpe sværd.
vi såe forvovne kroppe,
som bjerge kom de frem,
 så kun som en græshoppe
jeg var mod en af dem,
vi hørde deres lure,
det var som tordenbrag,
og deres borge-mure
kan ståe til dommedag.
på bjerget og i dalen,
og ved jordanens bredd,
var folk af samme alen,
ei til at giækkes med.
thi lad af vore tanker
os slåe det skiønne land,
med roser og med ranker,
og folk som havets sand!
med himlen har vi pagten,
med verden har vi kiv,
den er os over magten,
det koster os vort liv.
så talede den snilde,
stadfæstede de ni,
kun to af tolv ei vilde
med skarnet stemme i.
og mængden fulgde hoben,
de fleste stemmer gjaldt,
 med huien og med råben
de overdøved alt.
for gråden og for sukket,
for hyl og raseri,
ei blev et øie lukket,
før natten var forbi.
det lød med skrig og klage:
hvi skal vi komme her
så ynkelig af dage
ved grumme fienders sværd?
ak! vore kvinder kiære,
og vore arme små,
til spot og rov skal være
for jette-styrken rå!
o, gid vi dog var døde
ved nilens grønne bredd,
gid før i ørken øde
vi fandt vort leiested!
men kom og lad os keise
en bedre høvedsmand!
thi bedst er vendereise
fra vilde jetters land.
de som var få med ære
det bedste råd dem gav:
 at tænke på guds hære
og på det røde hav;
jephunnes søn den ene,
den anden josva nuns,
med hårde kampestene
ei kunde ståe til munds.
med skyen fra det høie
nu herren daled ned,
i hele mængdens øie
da skar hans herlighed.
det lød i toner stride:
end raser israel,
vil på mit ord ei lide,
nu slåer jeg dem ihjel.
mit folk sig ei vil skamme,
forsmåer min hånd og vei,
af moses huus og stamme
et bedre skaber jeg.
men moses for de arme
da bad så mindelig:
nei, gud sig dog forbarme!
du er på nåde rig.
o! kom ihu: din ære,
dit navn, din helligdom
 blandt hedninger de bære,
det taler verden om!
hvis folket du udsletter,
du føler intet savn,
men dværge da som jetter
bespotte vil dit navn.
at du dem slog i ørken,
vil gåe fra mund til mund,
som om du mangled styrken
til hvad du loved rund.
det lød i toner milde:
velan! din bøn er hørt,
din tro på nådens kilde
den har mit hjerte rørt:
men de, som mig har lastet,
og såe dog mine tegn,
til dem er graven kastet
i ørkens vilde egn.
de små kun og de spæde,
som ei min pagt forstod,
fuldvoxne skal med glæde
gåe over jordans flod!
de ti, som dåred hoben,
de fik en haftig død,
 de to stod veien åben,
hvor mælk og honning flød;
de skulde lønnen smage,
for dem med gode kår
som fyrretive dage
gik fyrretive år!
moses var gammel, af verdens uro
var han kied, og af ondskabens pile,
sex snese år blev den arbeider tro,
i den syvende gik han til hvile.
ørken låe bag ham, udbredt for sit blik
såe han landet fra jordan til havet,
korteste vei han til fædrene gik
på en sti, som for engle er lavet.
prøvet tilgavns, siger ånden forsand,
er kun den, som fåer priis af vor herre,
moses det fik, den tålmodige mand,
så for ham ingen djævel kan spærre.
ansigt til ansigt han talde med gud,
som en mand under sol med sin næste,
da fra guds herlighed strålen gik ud
i hans åsyn med glands sig at fæste.
derfor han gik giennem verden med slør,
alt på jorden med himlen forbundet,
ikkun på skrømt den forklarede døer,
intet under, hans grav blev ei fundet.
himmerig vis, han på bjerget opsteg,
hvor ham ventede lyse udsigter,
lovet af ham, der, om klipper end sveg,
så dog aldrig i evighed svigter.
herlig han endte sin pillegrimsfærd
over toppen af gileads høie,
kanån dog, skiøndt han kom det så nær,
han kun målde med funklende øie.
vidunder-staven, som var i hans hånd,
han misbrugde engang i sin vrede,
som ikke nok var guds ord og guds ånd
til af klippen et væld at udlede.
klippen han slog, og den sprudede vand,
ei til guds men til konstnerens ære,
derfor ei heller til kanåns land
måtte fod over jordan ham bære.
høit han opfoer, men århundreder svandt,
før det undtes ham thabor at giæste,
hvor med elias den herre han fandt
som i ørken ham kaldte sin næste.
moses nu lever i himmerigs sal,
er med jesus opreist og forklaret,
 navnet og lever i jorderigs dal,
har det brusende hav overfaret.
moselovs-christne er ei i guds ånd,
kan i kirken med fynd ikke roses,
men som en engel med pennen i hånd
var dog luther en christelig moses.
efter 5 moseb. 32.
hører seer-skjaldens ord,
i høie himmel-sale!
lyt til mig, du skiønne jord,
og hør hvad jeg vil tale!
fald, mit billedsprog, som regn,
som dugg til blomster-kiæden!
fald som snee i frostens egn
at skjule vinter-sæden!
herrens navn er sangens rod,
hans priis er og dens kierne,
som en lygte for hans fod
kun tindrer hver en stjerne!
sandhed er hans heltedåd,
hans vei, det er den rette,
kiærligt er hans klogskabs-råd,
han kan ei falsk forjætte.
børn af ham! hvi synde i?
er det ham tak at yde!
kringel-vei er eders sti,
mangfoldig eders lyde.
herrens folk! vend om, bliv klog!
din dårskab du forsage!
gud er jo din skaber dog,
din fader alle dage.
arilds-tiden kom ihu,
og slægterne i følge!
fædrene udfritte du!
de vil ei sandhed dølge.
adams børn afdeelde han,
som har for alt at råde,
skiænked lykke, skifted land
alt af sin gunst og nåde!
mangt et rige stort og stolt
fik engle med det samme,
herren selv sig forbeholdt
kun jakobs huus og stamme.
nøies vilde nådig han
da med et folk i ørken,
hvor kun tørst i hede sand
der voxe kan for tørken.
der han i dets midte treen,
og blev dets foster-fader,
 tog det som sin øiesteen
i agt på alle stader.
som på vagt en konge-ørn
sig om sin rede svinger,
bærer sine spæde børn
på vidtudbredte vinger;
så han vogted israel,
og bar ham over bjerge,
kaldes må med ret og skiel
hans leder og hans værge.
ikke dog i ørkens sand
de skulde bopæl fæste,
reisen gik til ønskets land,
hvis jord var af den bedste.
ax og vippe der de fandt,
som vented kun på riven,
ned ad klippen honning randt,
og bjerget bar oliven.
mælk og smør gav kiør og får,
og lammene var fede,
kid og kalv med glatte hår
til giæstebud var rede.
drue-blod af ranken sprang,
og hvede-brød af strået,
klart det meldte frydesang,
at ønsket var opnået.
yndlingen, som mælk og blod,
forkiælet blev da fage,
ilde bar med overmod
han sine gode dage.
israel blev feed og kåd,
sin skaber han forgiætted,
frelseren med heltedåd
af hjertet han udsletted.
andre guder splinternye
begyndte de at dyrke,
vraged herren over sky,
hans lov, hans ord og styrke.
han dem avled og opdrog,
de kosted vågne nætter,
dog de ham i veiret slog,
påkaldte onde vætter!
som en fader vorder vred
på døttre og på sønner,
når hans ømme kiærlighed
de kun med utak lønner;
herren sagde vred: o vee!
jeg vil dem ryggen vende,
snart de skal da fåe at see,
hvor dårlig det vil ende.
hjerte-sorg af børn utroe
jeg har foruden brøde,
 men af vanart torne groe,
de lære dem at bløde.
skabe de af ingen ting
sig guder mig til kvide,
de for folk af ingen ting
sig skal i læben bide.
drilles jeg, som intet værd,
af dem med afguds-vrimlen,
jeg et åndløst folkefærd
optage vil til himlen.
vreden min er som en ild,
den jord og himmel tænder,
bryder ud af bjerge vild,
og bølgerne opbrænder.
mine pile som en sky
dem skal om øren suse,
spørges skal ulykker nye
hver dag i deres huse.
sult og sot i deres land
skal blege kinder røde,
tiger-klo og edder-tand
dem skal på veien møde.
segne skal for odd og egg
i åben mark fuldmange,
blegne skal og døe af skræk
i kamrene de bange.
barnet ved sin moders bryst,
og oldingen ved staven,
stærk og svag i vår og høst,
er lige nær ved graven.
på mit ord, af folke-lag
jeg vilde dem udslette,
deres navn og fødselsdag
de skulde selv forgiætte,
når ei til min spot og harm
det kom i folke-munde,
at for fiendens kæmpe-arm
min yndling gik tilgrunde!
derfor, trøst dig, israel!
er dine fiender grumme,
på det dybe, til dit held,
de er som dyr så dumme.
de ei see, den sag er reen,
at deres kraft ei klækker,
tusinder kun flye for een,
når himlen dem forskrækker.
trøst dig meer, mit folk, endnu,
når dine fiender braske!
deres styrke, kom ihu,
er dog kun støv og aske!
deres hellig er jo søgn,
trods lamperne, de tænde,
 deres guder er jo løgn,
trods røgelsen, de brænde!
med sin rod i sodoms grav
og i gomorras emmer,
ranken ved det døde hav
sin jordbund ei beskæmmer:
deres drue leversød
er galde dog i grunden,
deres viin, så hvid og rød,
kun skum af slange-munden.
den forstand på tidens tegn
det er en skat på rente,
deres fod i mørkheds egn
skal snuble før de vente.
tiden rinder, timen slåer,
giengiældelsen skal komme,
sandhed undergangen spåer,
thi rette er guds domme.
himlens herre da sin trøst
skal over folket ånde,
råde bod på deres brøst
og bod på deres vånde.
hjelpeløse findes de,
og selv de intet mægte,
ynk det er for gud at see
på veien dem forsmægte.
da tiltaler han igien
de bange og de matte:
hvor fløi nu de guder hen,
til hvem i liden satte?
hjordens fedme, druens blod,
i offred dem til ære,
røre hånd de nu og fod
for eders skjold at være?
gud er jeg i gry og kveld,
skal jævning aldrig møde,
jeg er den, som slåer ihjel,
og vækker op af døde!
lægedom for alle sår
jeg har mit folk at give;
af min hånd og af min gård
skal ingen dem udrive.
fingrene jeg rækker op,
til ved min hånd at sværge:
lever jeg, mod hver en trop
jeg skal min odel værge!
ja, for sagn skal times syn,
hvor hånd i med jeg tager,
blinke skal og slåe som lyn
det sværd, som jeg uddrager.
fienden i sin egen stil
da til min ære kvæder:
 en blod-igel er hans piil,
og sværdet en kiød-æder.
fuld betaling af min hånd
skal fiender alle have:
bane-sår og trælle-bånd
til høie og til lave!
himmel! vær hans glædes tolk!
nedknæler, engle-hære!
fryder eder med hans folk,
i hedninger livkiære!
børne-flok af gud! fat mod?
reis hoved dit iveiret!
hevnet er alt broder-blod,
din fader, han har seiret!
avinds-manden, sat i band,
skal sig ei meer ophøie;
renses skal guds folk og land
og blomstre for hans øie!
svane-sangen, himmelsød
på moses engle-tunge,
svagt, som den i os gienlød,
med håb vi eftersjunge.eftersjunge,
efter 2 moseb. 32.
da moses ned ad bjerget steg,
med himmelbrev ihænde,
da hørdes sang og strængeleg,
men dog ei klart at kiende.
da sagde josva: er det krig,
så unde gud os seiren!
han tænkde dog så hemmelig,
der oprør var i leiren.
men moses vidste godt beskeed,
for herren var hans næste,
sørgmodig svared han og vred:
ja, krig var nu det bedste;
det er dog ikke våbengny,
som nu for øret ringer,
ei angest-skrig af folk som flye,
ei seiers-tonen skinger;
det er spilop til springe-dands,
og trallen af de stolte,
et kort farvel tit vid og sands,
og brøl af drukkenbolte!
med lovens tavler i sin hånd,
vor herres runestave,
 han dybt sig græmmed i sin ånd,
for folket var af lave!
da moses gik på bjerget op
i løn med gud at tale,
i leiren hver forvoven krop
fik mod på at befale.
de bralled op og brugde mund
på hvem for spag de kiendte,
men holdt dog styr en liden stund,
for moses var ivente;
men da de såe det næste ny,
og han kom ei tilbage,
da slog de kneps, da blev de kry,
og værre alle dage.
i spidsen for den store hob,
de arons telt omringed,
med støi og larm, med skrig og råb,
og landserne de svinged.
de sagde kort og godt på trods:
vil for en præst du skride,
giør guder, som kan gåe for os,
og være på vor side!
da tænkde aron: jeg med vid
skal til fornuft dem bringe,
han svared: kvinder! kommer hid
med eders øren-ringe!
af dem jeg skabe vil en gud,
i veed hvor han har hjemme,
i veed, han kan gåe ind og ud,
når ei han er i klemme.
ved lyden af de første ord
blev alle øren døve,
en regn af ringe faldt på jord
for guddoms-værk at øve.
af dem en kalv blev støbt med skiel,
og aron tog til sproget:
seer du de guder, israel,
som brød ægypter-åget!
i morgen er det herrens fest,
som gav ifjor os loven,
på kalven bydes i til giæst,
så offre i vel boven!
ved lyden af de første ord
blev alle øren døve,
for gude-kalven brat et chor
sang kvinderne til prøve.
og i det næste morgengry
var alle mand påfærde,
og fryden over guddom ny
man såe i hver gebærde.
vel aron, som jehovahs præst,
ham nævnede for vrimlen,
 og offred på den høie fest
til ham, som gjorde himlen;
forgiæves på den gamle fod
dog aron tog til orde,
de alle såe hvor kalven stod,
men ei hvad præsten gjorde.
da øiet var af stirren træt,
og fingren af at pege,
al hoben åd og drak sig mæt
og stod så op at lege.
de sang i skifte, sang i chor,
de dandsede i kiæde,
de loe og talde gammens-ord,
det var en hjertens-glæde.
i samme stund kom moses ned,
et storhav i ham bruste,
han tavlerne mod klippen stred,
så de låe sønderknuste.
han slog i kredsen ned som lyn,
guld-kalven, overhalet,
før nogen på den fæsted syn,
var knust som møllemalet.
så israel som støv på vand
det i sig måtte drikke,
den gud, som slog ægypti land
i ørken kiendtes ikke.
for folket bad guds fromme ven:
“betragt som een os begge!”
og kun de stolte gierningsmænd
nedlyned sværdets egge.
guld-kalven spøged dog endnu
i mangen dåres hjerne,
jeroboam den kom ihu
på trods i tider fjerne!
efter 4 moseb. 16.
thronen under cherubimer,
arken under kirke-telt,
efter syn på himmel-bjerget
havde bygt den gamle helt,
som af ælde stod ubøiet,
med guds ild i øiet.
han i fyrretive dage,
som en giæst på himmelsk grund,
leved, uden mad og drikke,
kun på ordet af guds mund,
skued alt hvad støv kan tåle:
herrens nakke-stråle!
blændende var efterglandsen,
ægte og ufalmelig,
måtte for det grove øie
under forhæng skjule sig,
var af syn da som af sinde
hos de sjæleblinde.
tjene skulde levis stamme
ved den store helligdom,
aron og hans æt dog ene
præste-embedet tilkom;
deres mund, som herren vilde,
gik for lysets kilde.
de blev salvet og indviet,
smykket og med klædning prud,
hvor guds herlighed fremskinned,
ene de gik ind og ud,
baded deres blik i solen
over nådestolen.
korah, dathan og abiram
satte mod guds orden trods,
gik med moses skarpt irette,
råbde: du forhåner os;
eens vi alle randt af rode,
er og ligegode.
helligt er jo hele folket,
midt iblandt os herren boer,
hvem er i, som her alene
føre vil det store ord!
 dufter sødt fra jakobs hænder
kun hvad aron tænder?
det var korahs oprørs-tale,
bag ham stod en vældig hob,
stormænd alle, tyve tylter,
stemmed i med gny og råb:
korahs ord på folkets vegne
er som vore egne.
moses dog ei løfted sløret
for sit ansigts herlighed,
men hans læber kyssed støvet,
tav med hvad hans hjerte leed,
sagde: stille, brødre mine!
herren kiender sine.
kommer stille hid i morgen,
i, som larme høit i dag,
giører røgelse for altret,
om i kan, til guds behag!
hellig er, trods drøm af dårer,
kun hvem han udkårer.
næste morgen tylter tyve
lagde røgelse på glød,
aron og med sønner sine,
duften syndes lige sød;
dathan og abiram seiren
råbde ud i leiren.
de ei kom, da moses kaldte,
svared kun med hån og spot:
flyder her ei melk og honning!!
er ei landet fedt og godt,
som han loved os, med hvilen,
da vi sad ved nilen!!
han sig nu til dem umaged,
råbde dog hvert sted, han kom:
bort fra disse hårde halse,
vil i undgåe deres dom!
de blev ene, slog dog atter
op en skogger-latter.
moses stod i folkets midte,
råbde ud med fynd og klem:
er det gud, de har bespottet,
dybet skal opsluge dem,
døe de kun, som andre dåne,
drenge mig forhåne!
moses tav og folket sittred,
jorden brast i samme stund,
under dem, som trodsed himlen,
helhjem vidt oplod sin mund,
svælget over dem sig lukked,
og guds engle sukked.
ild udfoer fra herrens alter,
slog i bue ned som lyn,
 korah med sin offer-skare
tabde både sands og syn,
styrted alle blå og sorte
ind ad dødens porte.
kvalt var knurret mod guds orden,
og mod arons præstekald,
dæmpedes dog ei tilfulde
selv ved lig i tusindtal;
folket skuled, om ei mukked,
moses bad og sukked.
til sin tjener herren taled,
sagde: tag dig sorgen let!
tag en stav for hver en stamme,
arons stav for levis æt,
mærk dem klart med tegn og navne!
de skal knurret tavne.
stave tolv blev lagt på arken,
mærket efter alles sind,
elleve den næste morgen
fandtes som de lagdes ind,
arons blomstred, godt i grøde,
bar og mandler søde!
arons stav blev lagt i arken,
til et tegn og vidnesbyrd
om guds vei og om guds orden,
visdom dyb og sandhed dyr:
himmel-storm i jordens leire
føder helved-seire.
bogen over alle bøger
blomstrer så den dag idag,
bærer søde, modne mandler
efter kirke-folkets smag,
åndens bog-stav er en pave
mellem alle stave!
efter 4 moseb. 22-25 og 36. 2 pet. 2.
kong balak han sendte sine ridende bud,
over mark, over flod, over hede,
en spåmand, som tjende den stærkeste gud,
skulde de i al verden oplede.
der leved en spåmand i flodernes land,
og ved ham turde ingen sig ligne,
hans syner var store, hans spådom var sand,
lige stærk til at bande og signe.
kong balak han sad i sit gyldne palads,
utålmodig i uger og dage,
og bedre det blev ham dog ikke tilpas,
da hans bud kom alene tilbage.
vi kom til den hellige bileams by,
sagde han, som var vant til at tale,
som han ingen spåmand er kommet i ry,
over alt har hans gud at befale!
vi bar ham din hilsen, din skiænk og dit bud,
og ei glemde vi godt ham at jætte,
ifald han i pagt med den stærkeste gud
vilde israels yngel bandsætte.
i kveld vi ham giæsted, i gry vi opstod,
ikke bedre han vilde os svare,
end sige, hans gud ham slet ikke tillod
til kong balak i moab at fare.
kong balak han måtte det bedre forståe,
ei for kostbart er noget til hove,
og bud, som end høiere vare på strå,
skulde meer både give og love.
profeten de fristed, han munden tog fuld,
men han var dog på farlige veie:
og bød mig kong balak end bjerge af guld,
min guds ord kan jeg ikke fordreie.
dog fristed den spåmand sin herre og gud,
han i himlen ei lader sig spotte,
på spørgsmål: må jeg overtræde dit bud?
kom et spottende svar, som der måtte.
i drømme den spåmand da hørde en røst,
som når sangværk i himmelen spille,
kong balak du giæste, når selv du har lyst!
tal mit ord! med dit eget ti stille!
i fyrster fra moab! nu op og afsted,
så ei rå skal på veien jer hinde!
 min gud det tillader, jeg brat følger med,
når opsadlet er min aseninde.
profeten drog frem ad fordærvelsens vei,
en guds engel ham den vilde spærre,
han mærked det vel, men han ændsed det ei,
så hans vidskab kun ondt gjorde værre.
hans mule blev sky for det blinkende sværd,
dreied af for den truende fare,
profeten ei såe, at ham døden var nær,
han var hildet i gierrigheds snare.
hans mule omsider i gyden så smal
sank i knæ for den himmelske kæmpe,
da blev der på skiældsord og slag ikke tal,
hjertets røst vilde spåmanden dæmpe.
da herren oplod det umælendes mund,
mulen sagde med menneske-stemme,
hvorfor er min herre dog ved mig så ond?
kan min tjeneste tro han forglemme!
den spåmand han havde et hjerte af steen,
sagde arrig: mig fattes en klinge,
jeg ellers dig kløved, den regning er reen,
fra dit hoved og ned til din bringe.
vor herre han skærped nu bileams syn,
så guds engel han kiendte med sværdet,
da sank han fra mulen, som truffet af lyn,
kun mod døden var ei han forhærdet.
nu stammed profeten i angest og nød:
jeg var blind, kunde ei dig opdage,
men spar mig dog nu for en ynkelig død!
om du vil, vender flux jeg tilbage.
den engel ham svared: nei, reis nu kun frit!
for dit liv kan du takke din mule.
mit ord, jeg kun råder, forbland ei med dit!
ingen sandhed for balak du skjule!
kong balak blev glad og kong balak blev kry,
da han hørde, nu kommer den prude,
den seer, af hvem i al verden gåer ry,
vi er fløiet, dig ham at bebude!
kong balak han mødte profeten med bram,
ved sit riges den yderste ende,
“see jeg gjør dig ære, du gjorde mig skam”
sagde han, lod sin høihed så kjende.
“stormægtigste konge! jeg kommer vel nu,
underdanigst mig for dig at bøie,
men alt som den stærke mig skyder i hu,
mine ord jeg er nødt til at føie.”
om morgenen tidlig, da solen stod op,
alle høvdinger seeren mødte,
kong balak ham førde til bålhøiens top,
det var stadet for afgudens støtte.
fra høiden alt skimted man israels leir,
byg mig altere syv, sagde skjalden,
 til guden, som råder for lykke og seir,
bringer kalve og vædre fra stalden!
nu kappedes hver om at lyde hans bud,
også kongen sig lod det befale:
ståe vagt, mens afsides jeg møder min gud,
forespørger mig hvad jeg skal tale!
profeten han feiled slet ikke for vid,
vidste godt hvor om gud var at lede,
han sagde: min skaber! kom nådig, kom blid!
dine altere tyv er tilrede!
sit ord lagde gud nu i bileams mund,
sagde: gak og lad balak det høre!
han flammedes op i henrykkelsens stund,
kongen var lutter andagt og øre.
profeten i ånde tog ordet på stand,
førde talerne rene og rette:
kong balak mig kaldte fra flodernes land,
jakobs-folket med fynd at bandsætte!
kong balak det vilde, men gud ikke så,
og for ham er al trods kun til latter,
når himmelens gud ikke siger: du må,
aldrig bande kan jeg, så det batter.
det folk skal man speide fra klippernes top,
og fra høiene skue med glæde,
det skal ikke regnes i hedninge-trop,
men beskikkes sit eenlige sæde!
udregne ei lader sig israels æt,
ingen tæller hans tropper tilvisse,
min død vorde som de oprigtiges let,
ætten min ligne sæden af disse!
så hvid som en væg, sagde landsherren nu:
hvad er det? alle guder! jeg gyser;
til folket med fynd at forbande kom du,
over dem du velsignelse lyser!
al skylden profeten da skiød på sin gud,
sagde sledsk: jeg forbanded dem gierne,
men spådommen bryder på læberne ud
efter synernes drift i min hjerne.
velan! sagde balak, det volder måskee,
denne side er ikke den rette;
til bavnen hist ovre følg med! lad os see!
deres telte ståe der ei så tætte.
på toppen af pisga sig reiste igien
herrens altre med kalve og vædre,
og atter profeten gik afsides hen,
for om gud vilde møde ham bedre.
sit ord lagde gud nu i bileams mund,
sagde: gak og lad balak det høre!
han flammedes op i henrykkelsens stund,
kongen var lutter andagt og øre.
profeten i ånde tog ordet på stand,
førde talerne rene og rette:
 lyt efter, kong balak! nu alt hvad du kan!
det skal dages hvad gud vil forjætte.
tvivlrådig som mænd er ei himmelens gud,
og hans trudsler som deres ei tomme,
men som han begynder, så holder han ud,
hvad han lover, skal visselig komme.
hos israel skal ingen kummer slåe rod
ingen trængsel hos jakob skal trives,
for herren, hans gud, vil på alt råde bod,
af guds herlighed støvet oplives!
af fuglenes flugt skal man der ikke spåe,
og ei spørge sig for hos de døde,
men syn skal for sagnet der idelig gåe,
herren melder hvad efter skal møde.
som hvalp af en løve, så folket opståer,
og det voxer på jord til vidunder,
tænk ei, uden bytte til hvile det gåer,
uden blod af de gabende vunder!
så hvid som en væg, sagde landsherren nu:
hvad er det? alle guder! jeg gyser,
til folket med fynd at forbande kom du,
over dem du velsignelse lyser.
al skylden profeten da skiød på sin gud,
sagde sledsk: jeg forbanded dem gierne,
men spådommen bryder på læberne ud,
efter synernes drift i min hjerne.
velan, sagde balak, det volder måskee,
denne side er ikke den rette,
til klippen mod ørken følg med, lad os see,
om ei der du kan jakob bandsætte!
på toppen af phegor sig reiste igien
herrens altre med kalve og vædre,
men ikke profeten gik afsides hen;
kongen tænkde, nu gåer det vel bedre.
mod ørken da bileam vendte sit blik,
kasted øinene frem og tilbage,
og lytted i løn efter seeres skik,
over ham kom da ånden så fage.
profeten i ånde tog ordet på stand,
han sig brysted af synerne høie:
nu bileam taler, den oplyste mand,
for det skjulte er skærpet hans øie.
o deilig er, jakob! din stavn og dit sted,
dit paulun er en himmel herneden,
din leir er som skoven ved flodernes bredd,
og din arv mellem cedre guds eden!
en menneske-søn af din sæd skal opståe
til en drot over hedninger mange,
hans rige i vexten skal gogs overgåe,
sprede glands over jorderigs vange.
den gud, som dig fried af pharaos vold,
lod enhjørningens styrke dig arve,
 så fienderne dine fåe døden i sold,
deres been dine pile udmarve!
en slumrende løve, opvækker man den,
med sit blod man den vældige mætter;
velsignet er du og velsignet din ven,
og forbandet er hvo dig bandsætter!
kong balak, han slog nu med armene ud,
sagde stolt, som en konge fornærmet:
jeg vilde dig lønnet, nu lønne dig gud,
for hvis stavkarle-folk du har sværmet!
al skylden profeten da skiød på sin gud,
og på jakobs den tindrende stjerne,
som varslede sikkert om kongen så prud,
var hans strålende blik i det fjerne.
hans sang var som fuglens der flyver i sky,
men hans gang var som rævens, der lurer,
hans øie var klart, som en speil-skive ny,
men hans pande et virvar af furer.
retfærdig, han sagde, er israels lov,
kiød og blod findes dog i hans leire,
og bryder han loven, han bliver til rov,
så med kvinder du kan ham beseire.
forbandet i israels lov er den mand,
som de fremmedes guder mon føie,
de deilige kvinder i midians land,
kan for kamoskamos var moabiternes afgud. nok israel bøie!
kamos var moabiternes afgud.
ved bileams rænker og kvindernes list
mangen israels kæmpe vel segned,
men midians døttre og skalken tilsidst
ligefuldt dog for israel blegned.
hvad bileam rådte, blev selv ham til kval,
hvor i dødninge-lag han nu græder,
hvad bileam spå'de, i himmerigs sal
med guds engle alt israel glæder!
så gåer det med os, om guds ånd har vor mund,
men den gøglende verden vort hjerte,
da tale vi sandhed om saligheds grund,
men os selv vi berede kun smerte.
i verden så tit med et lysteligt skiær
leger skjul dog den sorteste skygge;
for bileams vei sig da vogte enhver!
uretfærdigheds løn er ulykke.
efter josvab. 2 og math. 1.
der låe en stad på marken,
som kaldes videslet,
af roser og af palmer
omringet trindt og tæt;
den låe i jordans-egnen,
en halv milsvei derfra,
og jericho hedd staden,
som blomstred deilig da.
der låe et huus ved volden,
det hedd “den røde snor,”
og rachab hedd værtinden,
ei med det bedste ord.
men kvinden havde hjerte,
og klare øine blå,
hun havde stærke drømme
og dem hun tænkde på.
hun drømde tit om moses,
og om hans tryllestav,
hun drømde tit, hun vandred
midt i det røde hav.
hun drømde og forleden,
hun hørde herrens lur,
og såe ved klangen styrte
i gruus den høie mur.
nu kom der i tusmørket
to fremmede tilbyes,
de sneg dem ind i husethnset,
før byen tændte lys,
de kom fra sittims-leiren,
på speideri udsendt,
 derom blev strax der mumlet,
og snart blev det bekiendt.
det kom for kongens øren,
og da blev der en jagt,
ved alle byens porte
man satte dobbelt vagt.
i rachabs huus ved volden
der blev da også ledt,
og der de låe på taget,
med hørstrå overbredt.
de var her, sagde rachab,
men smutted bort i hast,
mit tag dem ikke skjuler,
det veed jeg fuldt og fast;
men stakket er det siden
jeg dem for øine såe,
langt borte er de ikke,
det kan i lide på.
om i gik ud ad porten,
som nys blev lukt i lås!
de sagtens ned til floden
dog sætte deres kås.
så tog hun dem ved næsen,
og det med faver mund,
om speiderne de ledte
med flid i rosenslund.
så gik hun op på taget,
da alle var til ro,
og vakde op af dvale
de ungersvende to.
nu gode råd er dyre,
hun sagde vennehuld,
min hjelp jeg dog tilbyder
for gunst og ei for guld.
om eders gud den stærke
jeg hørde store ord,
han råde skal alene
i himmel og på jord!
man sang alt for min vugge,
at i det røde hav
sit folk en vei han laved,
kong pharao en grav!!
og hvad vi veed tilvisse,
det er ei heller småt:
for eder måtte bukke
selv basans kæmpe-drot.
for eder bjerge bæve,
hvor kan da byer ståe!
og disse mure styrte
jeg alt i drømme såe.
vil i mig fred tilsværge,
ved eders stærke gud,

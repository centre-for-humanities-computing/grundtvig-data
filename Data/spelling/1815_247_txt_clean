hr. tilskuer!
at see, og ikke at see, det er spørgsmålet, og jeg skulde mene, det var kunsten også, dog uden selvroes at sige, thi hos mig er det en naturens gave, somme vil sige, en lyde; men det vil vi nu gåe forbi, og jeg vil kun i forbigående sige, at det er dog også tungt nok, at alting skal være en lyde, hvad man ikke kan lide; og har nogen  lov til at rose sig selv, så måtte det være mig, eftersom ingen anden vil, og jeg dog, hvorlidt jeg seer, kan see, at sommetider roste somme noget, der er kanskee nok såmegen lyde ved, som mit syn, og ordsproget siger jo reent ud, at den skal rose sig selv, som har onde naboer.
men det er nu det samme; jeg vil være beskeden, at sige, således, som det gåer an i vore tider; thi har jeg end ikke tidens syn, ikke engang den norskes, så kan jeg dog, uden at rose mig selv, sige, at jeg gåer frem med tiden, og man kan da ikke forlange mere af mig, end at jeg skal blive beskeden med tiden; thi det er jo tidens ånd, at selvfølelse er det første, man skal lære; ikke som i gamle dage, ved det bag speilet, men for speilet, og hvor det ellers kan føie sig, og da overspænding og sværmeri, især i dyder, ikke er tidens lyde, skal den ikke heller være min; og min beskedenhed gåer da ikke videre, end at jeg kalder mit syn beskedent, istæden for at verden kalder det, jeg gider ikke sagt, hvor slemt, og giør altså i tidens ånd en dyd af en nødvendighed, thi egentlig er man dog nød til at see med de øine, man har, når man ikke vil reent gåe i blinde, og alle tidens briller ufortalt, mener jeg, de kan være gode nok at bruge, når man vil  see en flue som en elephant, ja selv til at ansee en ravn for en ørn, en kirke for et komediehuus, et kræmmerhuus for en biergfæstning, og løgn for sandhed. men jeg mener også, at, bruger man ikke sine egne øine, nytte brillerne endda ikke stort, om de end sidde på næsen for et syns skyld; og at see med andres øine, kan poetisk talt, være ganske godt, når de ellers ere gode, men egentlig talt er det dog det samme, som at sye med sin søsters fingre, hvilket på godt gammelt dansk ikke just var nogen ære; og næst en elsket kone, trivelige børn, en agtet svigerfader, kiære venner, og store faste eiendomme, skal jo dog, som jeg har ladet mig fortælle, efter tidens ånd, æren, og dernæst en god og from samvittighed være det fornemste.
men – hvad var det nu, jeg vilde sige? det havde jeg nær glemt over æren, thi vil end tiden ei indrømme, at man, som det hedd' i gamle dage, kan kiøbe guld for dyrt, så veed jeg dog, den som sagt, indrømmer det om æren, og vil den altså skose mig, fordi jeg seer til, jeg kan slippe med begge ørene, om end æren skulde blive i stikken, da kan jeg have den ære at melde, at den har ingen ære at tale med, og det er i dens egen ånd, jeg taler, når jeg trøster mig ved,  at, har man skam af det, så har man dog ingen skade af det, at see, og ikke at see, og det var spørgsmålet.
men har jeg nu ret, og det har jeg jo, når jeg har tiden for mig, og det er den rette tid – thi, hvem der har ret, skal jo tiden vise – da mener jeg, det er ikke ret at kalde sig en tilskuer eller at tale som en tilskuer, thi så skal man jo sige, hvad man seer, og det er ikke den conduite, tiden har sine gode og gyldige grunde til at kræve af enhver tilskuer til den assemblee, som rigtig nok i følge en uforanderlig grundlov må holdes for åbne dørre, men derfor just ikke for åbne øine, og endnu mindre for åbne munde, at sige figurlig talt; thi i egentlig forstand kan det ingen formenes, at åbne munden til rette tid; det er tvertimod også en conduite, hvorved man kan bringe det til at see, og ikke see.
de seer da, hr. tilskuer! og det har de lov til at see, og sige høit – thi frihed er ligerviis, som æren og samvittigheden, og i samme orden, et kosteligt liggendefæisær, når den bliver liggende. tilskueren., hvilket tiden ingen  misunder, og jeg såmæn ikke heller – de seer, siger jeg, at jeg ikke spåer dem synderligt held af deres syn og sagn, såfremt de lader syn gåe for sagn. men sæt nu og, de vilde spille mig det puds at sige: er det kunsten at see, og ikke at see, så vil jeg øve den på dig og din tale, så gad jeg dog vidst, hvad de egentlig seer efter.
især, når den bliver liggende.
tilskueren.
hvad ere i udgangne i ørken at see? tykkes mig, tiden kunde med en god samvittighed sige til sådanne tilskuere. det – kunde de nu tænke,  – skulde være en skose til tiden, men jeg vil dog bede dem holde tand for tunge, og ikke sige tiden det i sine øine; thi det fåer de kun skam tiltakke for, al den stund det netop er, hvad tiden sætter sin ære i, at giøre lyst allevegne, og rømme op, hvad der er den i veien, og den selv er et ætherisk væsen. dog sæt nu også, hvad man gierne kan indrømme, uden at tale tidens ære for nær, at den ikke er ganske færdig med flytningen; indvendig er den dog færdig, og at see til, som det tomme amagertorv, og udvendig seer det ud, som det må see ud i flyttetiden; ja for at blive i lignelsen, som slagterboderne omkring nicolaikirke.
vil de kanskee nu gåe med en lygte på torvet, eller løbe panden mod kirkemuren, og så fortælle, hvad de seer? nei! hr. tilskuer! følg de mit råd, og giør, som jeg, og når de ikke vil sige det til tiden igien, skal jeg sige dem, hvad jeg giør: at see og ikke at see, det er kunsten; og seer de vel – og det giør de vel på embedsvegne – der er to meninger om en tale: at lade, som man seer, og see ikke endda, det er mellem os sagt tidens ånd; men at see, og lade som man ikke seer, det er min maneer; eller når jeg endog skal skrifte sandheden, det er, hvad jeg kunde have lyst til; thi sandt at sige, har jeg også på en måde været tilskuer, og sagt, hvad jeg såe; men så blev tiden vreed, og sagde: jeg var blind. nu er det rigtig nok kun bagtalelse, fordi jeg blinker lidt; men hvem der vil gåe irette med tiden, han har tidsnok; og derfor har jeg tænkt, man fåer vel at skikke sig i tiden, og see til, at holde venskab med den, at sige, hvad tiden kalder venskab; det er, gode miner.
jeg vilde da lade, som jeg slet ingen ting såe i alt, hvad tiden tumler med, og det kunde jeg med en god samvittighed, som de veed; og når jeg så sagde, at jeg ingen ting såe, så vilde jeg lade, som jeg ingen ting sagde, og det, tænker jeg, tiden ikke kunde fortænke mig i, al den stund, det jo dog netop er at skikke sig i tiden, når man lader, som man er ligesom den.
see! vilde de nu kalde dem den blinde, istæden for tilskueren, det såe jeg helst, og så kunde vi have vore løier med tiden; thi den er ikke så vantro, som den lader; den troer meget mere utrolige ting, end både de og jeg; thi den troer om sig selv, den er smuk, og det var dog synd at sige; uden for såvidt man kan sige det er en smuk søn; men når den nu kan troe det, må den sagtens troe os på vort ord, at vi ere blinde, og det især, siden den har troet det, inden vi sagde det selv. nu giør de dem kanskee en skrupel, og tænker: det lader ikke kiønt, at giøre nar af skikkelige folk; men  at see og ikke at see, det er tingen, og så høit har jeg aldrig kunnet fåe mine øine op, at jeg har kunnet see, tiden var en skikkelig mand; men at den har vrænget ad skikkelige folk, det har jeg seet med mine øine; ja for dem at synes er den, for at tale i tidens sprog, ret et vrængebillede af en tid at være.
dog alt sligt vil vi nu lade, som vi ikke see, og lade, som vi ikke sige, og see, om vi kan fordrive tiden, ved at lade, som vi ikke see, at den med samt sin luftmaskine gåer pokker i vold.
skalle blinkøie.

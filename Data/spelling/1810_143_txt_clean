– – feindlich ist die welt

                    
und falsch gesinnt! es liebt einjeder nur

                    
sich selbst, ünsicher, los und wandelbar

                    
sind alle bande, die das leichte glück

                    
geflochten – laune lösst, was laune knüpfte –

                    
nur die natur ist redlich! sie allein

                    
liegt an dem ewgen ankergrunde fest,

                    
wenn alles andre auf den sturmbewegten wellen

                    
des lebens unstät treibt. – – –

                    
wohl dem, dem die geburt den bruder gab,

                    
ihm kann das glück nicht geben! anerschaffen

                    
ist ihm der freund, und gegen eine welt

                    
voll kriegs und truges steht er zweifach da!
schiller
.
underligt må det vel klinge, når man spørger, om det er ønskeligt, at sødskende bo tilsammen i kærlighed og værge deres odel med forenet størke, allermest når falske venner og hårde fiender ere mange. imidlertid, mangen forening mellem lande kan synes ønskelig, uden at være det: naturen kan have reist en væg imellem dem, som konsten forgæves vilde søge at nedbryde, eller omstændighederne kunne føie det så, at foreningen ei blev som den mellem mand og kvinde, men som mellem herre og træl. vover nogen at tilråde en sådan, er han enten en indskrænket dåre, eller usle hensyn have hos ham overvundet den dybe agtelse for de adskillige former, un der hvilke menneskeånden stræber at yttre og udvikle sig. rådføre vi os med historien, da kan den
                    ikke andet end svare os, at hin forening i kalmar
 var en sådan, og tilgivelig er frygten hos den mindre kyndige, som troer at det stedse så må være. pligt er det derimod, pligt mod det trefoldige nord, for hver den som tiltroer sig et klarere syn, at gøre alt hvad han mægter for at udrydde en frygt, der er det eneste som kan hindre et så ønskeligt værk. ei står jeg på et trin i samfundet, som forudsætter kundskab om staternes forholde, og ei har jeg et navn, som kan indgyde tillid, men jeg vil ei heller sige noget nyt, som man skal tro på mit ord, ikkun det som alle kan se og vide, men som vel ei få, drevne af lav egennytte og misundelse af nordens held, kunde få isinde at tilhylle eller omdreie, kun det vil jeg stræbe at fremstille klart, og lade det retfærdiggøre mit
                    hjertes varme ønske.
troen og sproget ere de tvende gyldne kæder, som binde menneskesjælen til alt hvad der må være den helligt og dyrebart; thi ved hin står den i samfund med sit guddommelige udspring, og ved dette sammensmelter den med beslægtede ånder. at den form, begge antage i landene ei er  tilfældets værk, men, som plantens blomst, udviklet af hvert folks eiendommelige liv, derom tvivler kun den, hvis liv ei rager ud over det nærværende øieblik, og hvis øie stedse hvilede på tingenes overflade; for hvem historien og menneskeånden ere lige fremmede. når derfor lande forenes, som 
heri
 ere forskellige, da må de 
enten
 i hver time stå færdige til afsked, eller, skulle de sammenvoxe, må det enes liv myrdes med dets tro og sprog. hvo som fulgte det romerske uhyre på sin grådige vandring, da det opslugede nationerne, vil ei tvivle om det sidste, og om det første kan selv nutiden overtyde os. men ligesåvist som dette er, så vist er det også, at folkefærd, som have sprog og tro tilfælles, ere af naturen bestemte til at vorde eet, ja at de først ved en sådan forening kunne nå den grad af udvikling og størke, som giver dem fuld rang mellem nationerne. nu vide vi alle, at ligesom det hele nord fordum bøiede sig for de samme guder i 
upsals tempel, således knæler det også nu i templerne for den samme kristus, ja dyrker ham på samme måde, at ligesom vore fædre kun havde eet navn på nordens tungemål, således vise vi i gerningen, at vi endnu anse det  for eet, thi med hvilketsomhelst vi kunne, fare vi trøstig gennem landene. så vil det end være, når vi forenes. i skrift derimod vil enten norsk og svensk og dansk atter sammensmelte i eet, eller den mundart vil seire, hvori det herligste frembringes: hvilken dette skal vorde, vide vi ei, men kappes ville vi, som det sømmer sig for mænd i nord. såmeget er altid vist, at reise der sig ånder i norden, som fortjene at høres på fjeld og i dal, da skal efter foreningen ei mere som hidtil det udvortes dæmpe røsten, men høit skal den lyde og udlændingen skal nødes til at lytte, istedenfor at smile.
har nu naturen således, som det synes, befalet nordens forening, da må vi vel med forundring spørge hvi den dog forhaledes i de lange tider, hvi den mislykkedes, da prøven engang fordum gjordes? at gennemvandre den lange, vistnok tiltrækkende men hartad ubanede vei, hvorpå et tilfredsstillende svar ene kan findes, tillader hverken tiden eller rummet her; kun på den kalmarske forening ville vi kaste et blik, for på eengang at se, både at den måtte mislykkes, og at den virkende årsag nu er forsvunden. i det fjortende århundredes morgenrøde lå danmark  og norrig udmattede af et langt dådfuldt liv, ei engang mægtige til at frede deres egne kyster, eller kue en oprørsk lehnsmand, uden handel og skibe, hansestædernes gældbundne svende. sverrig derimod stod da i sin raske ynglingsalder, havde ei taget synderlig del selv i nordens kampe, følte de ungdommelige kræfter gære i sig, og havde ingen nabo det kunde frygte. hvad skulde da bevæge det til at ønske en forening med hvilket folk det end var, hvad var mere latterligt, end om det havde ladet sig rolig binde til de svage oldinge? nu derimod er alt anderledes: også sverrig har nu spillet sin ungdomsrolle, og spillet den således, at det dristig kan sætte sine idrætter ved siden af sine frænders; disse have imidlertid hvilet, stundom sovet, og ligesom ventet på deres frænde før de vilde begynde et nyt tidsrum af deres liv. norriges opvågning have vi seet
                    og se daglig, danmark høre vi kvæde en lystelig morgensang og hvem kan tro, det, efterat have sjunget, vil igen gå til hvile istedenfor til dåd? de opvågnede skue trindt sig på de store magter som ere opvoksne på sø og på land, og skønne lettelig at sand uafhængighed kun er at vente da, når det hele norden, forenet, står som een.  må sverrig ikke føle det samme og det derpå grundede ønske? kunde det også være blindt for herligheden af det høiere liv, som vinker i det fjerne, kunde det endog være døvt mod brødres kaldende stemme, da måtte det dog høre og se de spådomme og varselstegn som true med undergang. mod østen, hvor fordum rå horder fristede et kummerligt liv, har reist sig en
                    stat, mægtig og frygtelig, og kan vel sverrig vente at den botniske bugt vil i fremtiden være en fastere grændse end den finske var? vist eier sverrig kraft, men neppe såmegen, som udfordredes til i længden at bortvelte en så uhyre masse, og hændte det sig, at danmarks og norriges konge engang forbandt sig med ruslands keiser, da tillagde man det svenske navn den største hæder ved at sige, kampen blev tvivlsom. langt være det fra mig at ansee sådanne politiske hensyn for de drivefjedre, der skulde bestemme nationernes ædle til forening, thi den som udsprang heraf kunde hverken være fuld eller fast, men jeg anfører det kun,
                    for at sætte stillingens forandring i lys, og for at gøre opmærksom på, hvorledes historiens usynlige ånd, denne store kunstner, som aldrig opgiver det mål han engang satte sig, har  under tidsløbet vidst at forberede det ligeså store, som glimrende skuespil, da broderfolkene, drevne af 
indbyrdes
 kærlighed og høiagtelse synke i hinandens favn og smile ved erkendelsen af at den gensidige trang til hinanden først udvortes måtte vise sig, før den indvortes ret kunne føles. at opregne alle de fordele for hverdagslivets sysler, som sandsynligen vilde udspringe af foreningen, overstiger langt min evne, og hvortil skulde det også nytte, da de jo dels ere tvivlsomme, dels jo ei engang alle tilsammentagne kunde retfærdiggøre nogen anden forening end den elendige, brøstfældige som bygges på lav egennytte og vindesyge. ligesålidt vil jeg indlade mig i en vidtløftig undersøgelse om, hvorvidt statsforfatningens adskillighed kunde fraråde en forening; thi jeg for min del er fast overbevist om, at ethvert folk har og beholder den del i regeringen, det fortjener, og 
ungarns eksempel
                    under josef den anden
, siger det jo høit 
til
 den hele nutid, at selv en mægtig første ei har magt til at kuldkaste et lands forfatning sålænge den er mer end skygge.
sverrigs mænd! ei veed jeg om disse blade nogensinde komme for eders øine, men dog vil jeg tale som om jeg stod i eders midte, som den, der  ei kan søge eller have nogen fordel af at tale, men hvis varmeste ønske og lyseste håb er nordens forening, fordi han troer det er nordens held. ved sagas hånd har jeg gennemvandret de forbigangne tider, min sjæl jublede og mit øie luede ved hver bedrift, som skinnede i norden; mit hjerte skjalv og min tåre randt ved hvert slag som rammede nordens kraft, hver sky, som hyllede dets sol, thi ikkun det, det hele stolte land, som strækker sig fra finnebo til
                    jotlands grændse, ei danmark eller norrig eller sverrig ene er mit fædreland. jeg såe i kalmar kæden, som skulde evindelig sammenbinde nord, men glædes kunde jeg ikke, uden fordi jeg i salen hørte sagas hviskende spådom om de kommende tider, thi jeg såe, at denne kæde var en lænke, hvori de syge, udmattede sødskende vilde binde gautur, deres djærve broder. lænken sønderbrød han, som han måtte, og på hans stolte vandring under vasabanneret fulgte jeg ham med beundring og gammen; jeg fulgte ham ind i tydsklands midte og såe ham stande kraftelig, som himlens stærke kæmpe; jeg fulgte ham, ja, hvi skulde jeg dølge det? skiøndt mit hjerte blødte, fulgte jeg ham villig på hans kæmpefærd over de frosne bølger til  
axelstads volde. dog, tiderne fremlede, jeg såe den alderstegne kæmpe udmattes i polens moradser og ruslands ørkner og da tolvte karl sank for frederikshald
, da sank han, bedækket med dybe sår, ned på sygeleiet. jeg veed det, svenske brødre! kæmpen døde ei af sine sår, og når det gjaldt om at værge sin odel, da rørte han sig kraftelig; men i kunne, i ville ei nægte det, syg har han været, syg er han end og hans tvende
                    sødskende ere det også. kun eet er lægemidlet, som menneskeånden seer, at de sødskende alle nedrive hvert skillerum, ei naturen men tiderne reiste efter tidernes tarv, bo venlig tilsammen i det ene, faderlige paulun, pleie og opmuntre hinanden til priselig idræt, og med ryg mod ryg vise de fremmede et dobbelt åsyn og et dobbelt sværd. jeg veed det, gautur! du og din broder noreg have stærkere arme, og tungere falde eders hug i sværdelegen på den faste grund, men bølgerne slå også mod eders kyster, og det må i vide fra de forbigangne tider, som i og have seet i de sidste dage, at dana, som bygger på de svømmende øer, har sit rette og hæderlige hjem på de stolte snekker. hjelper da hende at  værge i øst og i syd og hun skal i eders spidse frede bølgerne.
sverrigs mænd! i løftede en konge fra tronen, i hvem vasaslægtens kraft, fra hvilken ånden var flygtet, havde forstenet sig til den blinde trods, og i kårede til tronfølger en helt, som danmark elskede og norrig tilbad, skjoldungen
                    kristian. jeg græd af glæde, thi jeg troede at se det stærke blomsterbånd væves, hvormed norden vilde omslynge sig selv, dristig ilede min ånd forbi alt, som vilde standse dens flugt; pantet tyktes mig givet, og hvorledes de enkelte knuder skulde løses, så båndet blev langt og jævnt og blødt, som det måtte, overlod jeg rolig til ham, som styrer alt. på julefestens hellige dag, da takkesange for freden som atter sammenknyttede brødre, stege mod himlen fra det hele nord, da kvad jeg med inderlig forvisning:
noreg og gautur og dana, de tre

                    
eie een moder tilsammen,

                    
hende skal fremtiden jublende se

                    
favne de trende med gammen.
kristian faldt, smertens og harmens bittre tårer afløste glædens, og jeg kunde ikke tie; så høit jeg mægtede, løftede jeg min røst, for at tolke,  hvad mit hjerte følte så dybt; neppe lød mit kvad på skånes sletter eller i 
upsals helligdom, men 
høie
 genlyd af min sjæls dybeste toner hørte jeg dønne over sundet. skulde jeg vel fare vild, når jeg troer, at den inderlige bedrøvelse over den boldes fald som udpressede de blodige tårer, at de høie smertens skrig, som gennemryste sverrigs kæmpelegeme, at disse vidne om, at de forhåbninger, i knyttede til heltens liv, ei vare ringere, ei mindre stolte, end dem, jeg lønlig nærde i mit inderste? dog de falmede, visnede med ham, den herlige blomst, på den golde hede, men, skulle de ei atter spire, skal døden ei for dem som for ham være en genvei til kraftigt liv? i sanke eder atter, for at kåre en vordende høvding, frit er eders valg, men ville i end atter prøve på at opbygge den halv nedbrudte mur? ville i kåre en fremmed, som ei forståe jert tungemål, som må stirre bort fra eder, når han vil
                    finde sine frænder og sine forfædres grave? ville i heller have en sådan hvis børns og børnebørns ånd neppe kan sammenvokse med eders, end en drot, hvis fædre gennem århundrede klædte nordens troner, som mindes sine gamle frænders bedrifter når han mindes eders, som  udenfor norden eier intet, der er ham kært og dyrebart; hvis høieste stolthed det er, at være nordisk drot, som hedenolds herlige vare det.
da gamle nor skiftede landene mellem sine børn, da fik gautur land mellem begge sødskende og hans odel lighed med begges, så han kunde række den ene hånd til broderen på det høie fjeld og den anden til søsteren i dal. der stande de nu begge og vente ham, thi, troer mig svenske brødre! i høre gennem mig ei en enkelt røst, men en forenet stemme af alle danmarks og norrigs ædle. derfor, rækker os hånd, ærlig og trofast som vi byde, og dette håndslag skal være det sidste slag i norden! ei som om jeg vilde love eder, hvad jeg hverken ønsker eder eller os: evig fred, thi det er den evige søvn og den evige død, ikkun indbyrdes fred og samdrægtighed, men
                    mandig strid mod havets uhyre og mod hvert på land, som vover at prøve størke med nordens kæmpe. da skulle ny bedrifter flette sig i den hæderkrands vi arvede efter vore fædre, og ånden skal oplives til en høiere kamp på videnskabs udstrakte mark.
da skal og goternes kraftige mål

                    
atter i norden genfødes,

                    
blomsten skal vinde sig kærlig om stål,

                    
klippen af solen opglødes.

                    
ikke da mægter vel øst eller vest

                    

götalands kæmpe at fælde,

                    
mindes han julens den hellige fest,

                    
står han som norderlands fjelde.

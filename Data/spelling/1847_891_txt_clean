forsåvidt kongens hånd, ei blot med pen og blæk, men med den bedste villie og alle de verdslige midler, som høre til, kan giøre det, forsåvidt er der nu, allerede fra den syvogtyvende i 
thormåned
 1847, en dansk høiskole i sorø; thi skiøndt 
kongebrevet
 ei stempler, men omskriver navnet til “real-høiskole,” så giør det dog igrunden langt mere ved at nævne fædernelandets, altså gamle 
danmarks, sprog, historie, statistik og statsforfatning, de for borgeren i private stillinger vigtigste dele af lovgivningen, og de administrative og communale forhold, som det, der tilbunds skal oplyses på høiskolen, samt ved at åbne denne for alle dem, der ønske at benytte den.
rigtignok ståer der også i 
kongebrevet, at real-høiskolens almindelige formål skal være at forskaffe dem, der har erhvervet sig den fordannelse, der er målet for det realvidenskabelige skolecursus, en høiere og mere fuldendt 
realvidenskabelig uddannelse, hvad let kunde tages således, at der blev slet ingen folkelig høiskole, og, da ingen har giennemgået hele det realvidenskabelige skolecursus, blev slet ingen at anlægge den ny høiskole for; men dels derfor, og dels fordi “almindeligt formål” her modsættes hvad der “i  
    særdeleshed” skal lægges an på, må det nødvendig forståes som “overhovedet og igrunden,” så der vel overhovedet skal tages hensyn på hvad de, der kom fra realskolerne, kunde behøve, men dog kun igrunden sørges for at alle fåer leilighed til, hvad alle danske behøve, som er fortrinligt bekiendskab med modersmålet og fædernelandet i alle henseender.
kun under denne forudsætning er det, jeg kan glæde mig over oprettelsen af den såkaldte real-høiskole, som den danske høiskole, jeg i en heel menneske-alder, på fædernelandets vegne, har savnet, sukket efter, bedet om, stræbt at forestille mig i levende virksomhed, og spået en ligeså ærefuld, som velgiørende indflydelse på hele det danske folk og alle 
danmarks
 forhold, og kun under samme forudsætning er det naturligviis, jeg her vil bidrage min skærv til bortryddelsen af de hindringer, der ståer en ægte dansk høiskoles oprettelse iveien, og til at klare forestillingen om en sådan dansk høiskole, som jeg har mærket, er hos 
læser-folket
 meget både mat og tåget.
fremdeles forudsætter jeg, at alle 
dannemænd
 dog er enige med mig om, at af skoler for døden har vi mere end nok, så det er kun skolen for livet,
 som fremforalt selv måe være lyslevende, vi fattes, og at den oplysning og dannelse, der kun duer til at stadse med, til at finde feil og rive ned, og som man ovenikiøbet må have et levebrød for i nogen synderlig grad at erhverve sig, den oplysning og dannelse lønner det ikke umagen at drive videre, medens en oplysning og dannelse i folkets ånd og efter folkets hjerte, som i alle stillinger opmuntrer, forædler og forsøder livet, og fra alle sider kaster glands på fædernelandet, en sådan oplysning og dannelse kan hverken savnes for dybt, eftertragtes for varmt eller kiøbes for dyrt.
kun under denne forudsætning tør jeg håbe, det dog tilsidst skal lykkes mig, hvad hidtil glippede, at vise mine landsmænd, at det er ingenlunde et luftkastel, jeg stirrer, eller et luftskib, jeg seiler på, når jeg taler om danskhedens forklaring, enten under billedet af en gammel dane-dronnings ny thron-bestigelse, eller en uskyldig forskudt dansk prindsesses velfortjente opreisning, eller hvilke andre billeder, det var danske skjaldes viis fra arildstid at opmuntre og forlyste folket med, men at det igrunden slet ikke er andet i det større, end hvad enhver god 
dannemand
 giør i det mindre, når han seer til at fåe sin jordlod udskiftet og indhegnet, fåe alle sine eiendele, både levende og døde, mærkede fra naboernes, og sætter sig fast for, herefter, uden at komme andre for nær, men også uden at bryde sig om, hvad andre synes og andre giør, at indrette alting i sit huus og på sine enemærker, efter sin lyst, sit eget hoved og sin bekvemmelighed.
min skyld skal det herefter ikke være, hvis man savner en meget jævn dansk mening i hvad jeg har skrevet om den danske høiskole,
 og jeg vil rolig slutte med de sidste vers af min dristige bøn derom ved majestætens thronbestigelse:
der er en løvsal i dit kongerige,
i sællands hjerte ved den blanke sø,
lad der i mag den yndige bestige
sit grønne dronning-sæde under ø,
med hynde blødt af blinkende kiærminder,
som blåne lyst, sålænge blodet rinder
og bølgen ruller hos vor moders børn!
hvor 
axel
 blunder under hvalvte bue,
og 

danmarks
 adel har sin våbenkrands,
lad folket der sin arilds-dronning skue,
forynget skiønt i nytårstidens glands!
lad sammensmelte der på 
danmarks
 tunge
de gamle hjerte-toner med de unge,
til dronningens og dane-kongens priis!
ja, hvor i glands vor arilds-dronning throner,
i bøgelunden på kiærminder blå,



der kongens pris i folke-sangen toner,
som lærker og som nattergale slåe,

der, som i 
folkvang,
 leve op de døde
hver morgenstund ved hjertetoner søde,
og bænkes trindt om bord hos 
christian!
hvad vil folk sige, dersom de danske virkelig prøver på at vinde og hos sig selv udbrede en dansk, en folkelig og fædernelandsk oplysning, som kan både nytte og fornøie hele folket, fra den høieste til den laveste, og i alle måder bære ønskelige frugter for det lille, ældgamle 
danmark?
dette er et spørgsmål, jeg, for min egen part, ei holder det umagen værd at giøre, end sige at besvare, dels fordi jeg veed mere end nok af, hvad folk, især det folk, vi længe har troet på og efterabet, vil sige, og dels fordi jeg finder, det er en stor dårlighed, når talen er om ens eget, ens kone og børn, alle nærpårørende og alle gode venners vee og vel, lykke og ulykke, gavn og skade, sorg og glæde, da at bryde sig det mindste om, hvad andre, fremmede folk vil sige om en, fordi han, uden nogen andens fornærmelse, sørger det bedste han kan for sig selv og sine egne.
vistnok troer jeg også, at det danske folk tænker herom igrunden ligesom jeg,  thi hvis ikke, da havde vort lille folk vist aldrig fået lov til at blive så ældgammelt, som det er, eller beholdt det slemt tilrakkede danske modersmål og det idelig påhakkede danske fæderneland; men når talen er om oplysning, dannelse, skolevæsen, studering, videnskabelighed, classiskhed, real-kundskab o.s.v. da har danske folk i det mindste i trehundrede år været  vant til at fåe deres tanker derom ved leilighed eller med posten udenlands fra, nærmest fra 
tydskland, og når man derfor råder dem til hvad de godt kan forståe, tjende dem bedst, er dog gierne deres første tanke: men hvad vilde folk, de store folk, sige?
see, derfor finder jeg det nødvendigt, før jeg igien taler mere om den danske høiskole, som er 
danmark uundværlig, og som det naturligviis aldrig kan falde tydskerne eller nogen af de store folk ind enten at give os mønster til eller anbefale, da både at giøre og besvare det farlige spørgsmål, hvorpå det synes, som den danske høiskole
 let kunde strande, det for resten her aldeles unyttige, urimelige og latterlige spørgsmål: hvad vil folk sige?
hvad nu det store folk chineserne vilde sige, hvis de, som ikke er meget nysgierrige og knap veed, vi er til, virkelig fik at vide, at vi danske, der hidtil, især med vore examener, såmange som mueligt og i såmange forskiellige ting som mueligt, har båret os så 
chinesisk
 ad, som mueligt, havde oprettet en dansk høiskole, hvor vi aldeles fulgde vort eget hoved, der er det chinesiske ligeså modsat, som chinesernes og vore fødder altid var hverandre; see, det veed jeg rigtig nok ikke, men giætter mig kun til, at folk i china
 vilde sige: det tænkde vi nok, at de “rødbørstede barbarer” vilde komme galt fra at efterabe de guddommelige indretninger i det “himmelske rige,” så det kan være svinepolisk nok af dem at vælte sig i deres eget søle.
hvad fremdeles folk i frankrig
 og 
engeland
 vilde sige, er heller ikke godt at vide og endnu vanskeligere at giætte, dels fordi folk der har deres opmærksomhed langt mere henvendt på det store china end på det lille danmark, og bryder sig overhovedet kun meget lidt om de indvortes anliggender selv i de største fremmede lande; men skulde de høre rygtet om, at vi havde aflagt de halv tydske, halv chinesiske ledebånd, og vilde prøve både at ståe og gåe på vore egne been, da formoder jeg, de vilde sige: voilà og very well! det kan være godt, om nationaliteten kunde vågne i det skandinaviske  

norden, så fik man dog vel noget andet at høre derfra end slet tydsk og halv russisk!
hvad derimod folk i tydskland, og det netop lærde folk, som vel heller ikke bryder sig stort om, eller kiender stort til det lille 
danmark, men har dog længe, for naboskabs skyld, taget sig skolemesterlig af vor opdragelse, hvad de vilde sige, det veed jeg udenad på mine fingre, og det vilde vist nok i et kort begreb af den tydske vidtløftighed lyde omtrent således: donner und blitz! die dumme dänen! de bilder dem nu ordenlig ind, at de er et eget, oprindeligt folk, der, ligesåvel som vi, har et modersmål for deres egen mund, og en eiendommelig synsmåde at udvikle og forsvare, da dog hele den lærde verden veed, de er oprindelig fæ, som vi, alle mesteres skolemestere, nu i hele tusind år, lige siden 
karl den stores
 og 
ludvig tydskers
 tid, forgiæves har lært på, fordi de hårdnakket har holdt på den platteste af alle plattydske dialecter, og på den naragtige indbildning, at de store “evige ideer” skulde bedømmes efter deres forhold til det tossede, betydningsløse hverdagsliv! donner und blitz! endnu engang, de er forlorne, tydsklands skygge vil knuse dem, hvis de ikke, såsnart denne grundige udvikling og upartiske fremstilling kommer dem for øie, omvender sig til den tydske høimodighed, lader alle folkelige griller fare og prise sig lykkelige, om de måske endnu kan blive tålelige tydskere, som vel ikke var med at opfinde krudtet men kan dog lugte både det og lunten, og, som velafrettede søhunde, fåe deel i det store 
germaniens
 og den hellige romersk-keiserlige over-jægers verdensberømthed!
ja, det nytter ei at dølge, nytter ei at smigre sig selv med falske forhåbninger, dette er omtrent, hvad folk, og det fornuftige, lærde, skarpsindige, stortalende og skrivesalige folk i 
tydskland
 vil sige, når vi virkelig viser os hvad de kalder så dumdristige, også i vort oplysnings-væsen at foretrække og begunstige det folkelige, det ægte danske, fremfor alt andet, selv for det tydske; thi det nittende århundredes lærde tydskere tænker ingenlunde som det attendes, at  alt folkeligt er  barnagtigt, og at engelskmændene især er så langt tilbage i 
sand oplysning, fordi de forguder folke-ånden og vil slet ikke være verdens-borgere (kosmopoliter), nei, det nittende århundredes lærde tydskere veed godt at fortælle os, at 
folkelighed (volksthümlichkeit) må giennemtrænge alle et folks bestræbelser og indretninger, når det med æren skal bære sit navn og svare til det særegne guddommelige kald, ethvert ægte folk på jordens kreds har fået, så når de lærde tydskere desuagtet nægter os ret til det samme, som de selv kalder deres og alle folkefærds pligt, da er det kun, fordi de nægter, at der er et dansk folk til, påståer, at al vor folke-lighed
 er kun et tomt skin og en afmægtig skygge. ligesom nemlig alle de stormægtige 
tydske keisere i middelalderen hårdnakket påstod, at 
dan-mark, ligesom 
ucker-mark
 og hele 
mark-brandenburg, og så mange andre “marker,” hørde oprindelig til det hellige romerske rige, og var kun ved uheldige tids-omstændigheder (injuria temporum) skilt derfra, således veed vi jo, at alle de stortalende tydske skribenter i det nittende århundrede ligeså hårdnakket påståer, at både 
sønder
 og 
nørre-jylland
 (hele den cimbriske halvø) hører naturlig og nødvendig til 
germanien
 og 
tydskland, og er deres fæderneland aldeles uundværlige til den tydske folke-krafts fuldstændige udvikling og forklaring, og at de såkaldte danske øer, som i og for sig selv er slet ingen ting, måe nødvendig gåe med i kiøbet og indlemmes i det 
tydske forbund. hvad der nu, efter tydskernes påstand, giælder verdslig, politisk og borgerlig om 
danmark, det giælder, efter deres i egen indbildning ufeilbare fornuft, endnu langt klarere åndelig, sproglig og videnskabelig, så i denne henseende har 
tydskland
 den soleklareste “historiske ret” til at eie os danske med hud og hår, da vort såkaldte danske sprog åbenbar kun er en plat, forvildet og forvirret mundart (dialect) af det store 
tydsklands
 verdensberømte modersmål, og det desuden er vitterligt, at vi danske var rå, umenneskelige barbarer, til vi fik christendommen og de  første spirer til cultur fra 
tydskland, og at vi ved reformationen ei var åndelig mægtige til meer end slavisk at efterligne 
tydskerne, og at vi siden i hele trehundrede år ei heller videnskabelig har været 
mægtige
 til mere, men når vi prøvede på at gåe vor egen vei, kun har gjort latterlige dumheder.
see, denne 
høitydske
 påstand på en grundig lehns-herlighed og over-eiendomsret over 
danmark
 i alle henseender, har vel altid været kiendelig nok, men er ved den slesvig-holstenske bevægelse blevet, hvad man må kalde: 
alle vitterligt, og det var latterligt at tænke, at på en tid, da alle folkefærd daglig blive sig selv klarere bevidst, med alle deres ældgamle krav og anskuelser, og med hele deres oprindelige tilbøielighed og modbydelighed (sympathier og antipathier), at på en sådan tid, tydskerne, det selvkiæreste og mest selvbevidste af alle folk, skulde opgive deres naturlige anskuelse af forholdet mellem tydsk og dansk, som ovenikiøbet er så sandsynlig, har såmeget skin af sandhed, at selv mangfoldige danske, både fordum og nu, har troet at måtte igrunden lade den giælde, skiøndt selv-følelsen eller selvopholdelses-driften forbød dem at indrømme alt, hvad deraf sluttelig måtte følge.
derpå må altså det danske folk være fattet og belavet, at når vi i oplysnings-væsenet vover at gåe vor egen naturlige, folkelige vei, da vil folk i tydskland
 endnu skrige langt høiere på, at det er både dumt, utaknemmeligt og utåleligt, end de har skreget over, at vi turde påståe, sønder-jylland hører 
danmark
 til, og at vi turde vove at indføre danske præster og danske bøger der, hvor man hidtil i kirke og skole kun hørde tydsk,
 vove begge dele under det jammerlige påskud, at folket taler dansk, som om det havde meer at betyde, hvad den slesvigske end hvad den holstenske eller den pommerske eller selv den bøhmiske almue snakker til hverdags-brug, når dog cultur-sproget, ånds-tungemålet er 
høitydsk
. og skal vi desuagtet med en god samvittighed og med den nødvendige frimodighed kunne gåe  vort skud og lade tydsken snakke, da måe vi føle os sikkre på, at vi har ret, og derfor, med guds hjelp, også magt dertil, når vi kun holder sammen, og denne sikkerhed, som kun en dansk høiskole
 kan give folket, den kan og bør jeg, som for længe siden er slumpet til at fåe den, her lyse op for mine landsmænd, som hittegods, jeg veed, de har tabt, og vil derfor ingenlunde tilegne mig som et rov, men skiænke til den danske høiskole, og det såmeget hellere, som denne folkelige sikkerhed på at vi både har lov og magt til at være, som vorherre har skabt os, og er hans hjelp visse, når vi 
skikke
 os derefter, denne sikkerhed bliver netop mere værd, jo flere der har den tilfælles.
altså, jeg tør forsikkre alle dannemænd og dannekvinder om, at de langtfra at være enten forvildede, udartede eller forklædte tydskere, udgiør, trods deres ringe antal og beskedne væsen, så ægte og oprindeligt, så eiendommeligt og velbegavet et folk, som der nu findes noget på jordens kreds, så det danske folk har alle de samme naturlige pligter og rettigheder, som tydskerne, eller hvilketsomhelst andet folk, altså først og fremmerst den forpligtelse, til det yderste at forsvare hver stråsbred af sit egenlige fæderneland og hver lyd af sit virkelige modersmål mod alle og enhver, og den rettighed at udvikle sig, regieres og oplyses på sin egen viis og på sit eget modersmål, begge dele, fordi, som der ståer i den danske rimkrønike: “
frihed er bedre end noget guld,” og fordi al erfaring viser, hvad der igrunden følger af sig selv, at det har ingen art
 med al den såkaldte udvikling, oplysning og dannelse, som har naturen, altså på dansk netop “arten” imod sig.
det må derfor findes så sandsynligt, have såmeget skin af sandhed, som det vil, så er det dog langt fra sandheden, enten at vi danske oprindelig, i forhold til tydskerne, skulde have været et råt, barbarisk folk, eller at vi, ved at efterligne tydskerne, skulde have fået al den smule virkelig oplysning og dannelse, vi besidde, da efterligningen af tydskerne  tvertimod er den største dårlighed, vi har begået. selv i henseende til hvad hænderne kan giøre, veed man således nok, at efterligningen bliver dårlig, når handelaget fattes, og kommer vi til munden med andet end mad og drikke, da seer vi strax, at når den mundtlige efterligning er bedst, er den dog kun god til at lee ad, og bedre kan det umulig gåe, når den ene hjerne vil efterabe den anden; men når man vil see efterabelsen i hele sin latterlighed, da skal man netop see en ægte dansker, der i et og alt vil efterligne en tydsker. når nemlig det mest hvilende folk vil efterligne det mest vandrende, det mest blødmundede folk efterligne det mest hårdmundede, et af de fredeligste folk efterligne et af de stridbareste, det udentvivl allerjævneste folk efterligne et såre høitravende, et af de skiøreste folke-hoveder efterligne det mest hårkløvende, med eet ord: det mest historisk-poetiske og mindst grammatikalsk-mathematiske folk i alt efterligne det mindst historisk-poetiske og mest grammatikalsk-mathematiske folk, vi kiender, see, da er efterabelsens dårlighed unægtelig på de høie nagler.
forsåvidt er al vor fortræd da virkelig, som ordsproget siger, tydsk,
 thi vor blinde og naturligviis jammerlige efterligning af alt tydsk har ikke blot bragt os i rygte for at være gruelige grødhoveder, men har også gjort os det umueligt at gjendrive rygtet, ved at vise, hvad vi er; men vil man see, hvad forskiel der er på slavisk efterligning og menneskelig benyttelse af forgængernes erfaring, da er det dog også kiendeligt i måden, hvorpå det danske hjerte tilegnede sig både christendommen og den lutherske reformation, der begge kom til os fra 
tydskland, men opfattedes ligefuldt på dansk og bar frugter, som tydskerne fattes.
hvad nu især vor efterligning af den såkaldte classiske oplysning, dannelse og videnskabelighed angåer, som er det eneste, tydskerne med skin af ret kan beråbe sig på, når de kalder os dummerhoveder, som med vore egne tossede indfald fordærver hvad vi efterligner, da tjener til oplysning, at denne “boglige konst” eller papirs-oplysning, dannelse og videnskabelig hed, har, ligesom 
papisteriet
 og den sorte død, egenlig hjemme i 
italien, og hjemsøgde derfra hele 
europa, så det er ingen skam, men en stor lykke at være stympere deri, når man blot ikke med flid har fusket på mesterskab i efterligning af 
don kuixote, som indbildte sig, han kunde eftergiøre alt hvad han havde læst i gamle bøger og trøstede sig, når det gik galt, med den rene ide. denne skam har vi danske nu vel også lidt af, men også kun meget lidt imod hvad tydskerne har, som bogstavelig har læst sig ihjel, i den tro, at den “boglige konst” enten var istand til at overvinde døden, eller var dog mere værd end livet i denne aldeles ucorrecte, tossede verden. deri kunde vi danske nemlig slet ikke følge tydskerne, da hvert folk har sin orm og bog-ormen var slet ikke vores, men da vi dog måtte korse os over den tydske lærdom af bøger om alle muelige og umuelige ting, og vilde nødig have den skam, at tydskerne skulde kalde os dummerhoveder, så hittede vi på det fif, eller lærde det måskee af chineserne, at lade, som vi læste al verdens bøger og læste ikke endda, hvorved vi jo nok vidste, vi blev ikke sprænglærde, men tænkde, vi både kunde hytte vort eget skind og fåe skin af at stikke de tydske professorer, om ikke i høiden eller dybden så dog i breden og tykkelsen. kort sagt: vi indrettede i al stilhed to examener, som tydskerne aldrig havde drømt om (
examen artium
 og 
examen philosophicum
), hvor der både blev skrevet og tildels snakket latin, gjort regnskab selv for de fineste grammatikalske og prosodiske egenheder i hele 
tre døde sprog, efterhånden også i et par levende, og så i mængde opregnet selv de største ubetydeligheder af hele verdens historie og geographie, med de allersværeste opgaver i mathematiken, hvortil føiedes fuldfærdige lærebygninger i astronomien, physiken, den theoretiske og den praktiske philosophi, med den allernøiagtigste fortælling om hvad alle de største tænkere havde tænkt, og hvori de tænkde feil, og hvad de allerlærdeste folk havde glemt. når man betænker, at vi danske, til at giøre disse konst-stykker, tage disse to mageløse examener, stillede ikke mindre end et til to hundrede mand  hvert evige år, og det i syttenårs-alderen, eller så omtrent, da vil ingen nægte, det var et glimrende skuespil, når det gik glat, og såe jo ud for al verden, som om vi danske var sande hexemestere, og havde slugt al verdens viisdom, før vi endnu havde meer end dun på hagen, og skiøndt det jo var giøgleri det hele, så var det dog igrunden en meget vittig parodi på hele det classiske uvæsen og hele den tydske videnskabelighed.
nu måtte vi danske vist nok give meget til, at denne vittige parodi kun havde været indført i 
peer pårs
 og 
holbergs komedier, og ei med latterligt alvor gjennemført i skolen hos os fra slægt til slægt, så man om en af vore studeerte folk næsten aldrig turde spørge: hvad har han lagt sig efter og lært? hvad kan han, hvad duer han til? men kun: hvad har han til sin examen: første, anden og tredie gang? men når galt skulde være, var det dog, i mine tanker, meget klogere af de danske at betragte og behandle hele den classiske lærdom og papirs-videnskabeligheden som en børne-leg, og, når det kneb, som en børne-sygdom, der blev tåleligere, jo tidligere man fik den, end det var af tydskerne at betragte det samme tomme, åndløse og livløse uvæsen som en velfærds og saligheds sag.
når man nemlig anseer det for høiden af menneskelig oplysning, viisdom og lyksalighed, at have alt tidlig slugt utallige bøger af et eller andet slags, og siden at tygge drøv på dem, til man døer, da er det vist nok klogt: ɔ: hensigtsmæssigt at giøre, som tydskerne har giort, lade skole-drengene læse omtrent hvad de vil, når de bare læser, og kun opmuntre dem til, så snart som muligt, at vælge det blæk-hav, de efterhånden vil udtømme, og havde vi danske havt samme livs-anskuelse som tydskerne, da vilde det vist nok været yderlig dumt ɔ: uhensigtsmæssigt, som vi har gjort, at slåe alle vore skole-drenge, vilde og tamme, over een læst, skiære alle hoveder: opvakte hoveder, kiød-hoveder, kål-hoveder, regne-hoveder, rokke-hoveder og heste-hoveder over een kam, og i syttenårs-alderen lade dem, såvidt mueligt, alle sige et og det samme om hvad der skal  ståe i al verdens bøger om alle muelige ting; thi det måtte i regelen føre til, at ingen af dem vidste besked med noget af alt, hvad de sagde, og havde tabt lysten til at lære det. nu var imidlertid den danske livs-anskuelse fra arildstid den, som især sællandsfaren tidt dristig har vedkiendt sig, når han kom ind i præstens studerekammer, slog hænderne sammen og sagde: det var dog en farlig hob bøger at sidde og bryde sit hoved med! og når vore fædre nu engang fattedes mod til at sige alle de tydske professorer det samme lige i øinene, da veed jeg virkelig ikke, de kunne giøre noget klogere end at lade deres børn lege 
skolemester-legen, så længe og så bagvendt, at de nødvendig måtte blive kiede og lede ad den, så det kun blev en sjelden undtagelse, at danske folk, når de kom til skiels-alder, enten læste eller grublede sig ihjel. derfor blev det også skik i danmark, og er så endnu, at når en af vore bekiendtere har taget sine examener, da lykønsker vi ham, ingenlunde med hvad han har lært, som vi godt veed, han skal ikke løbe langt med, men vi lykønsker ham med at have overstået de lærde børne-sygdomme, ligesom kopper, mæslinger og kighoste, og vil han ikke endelig være lærd skolemester
 af profession, da råder vi ham i al oprigtighed til at lægge al examens-stadsen på hylden og lægge sig efter noget, som man kan have nytte og fornøielse af i livet. hvad det er, man kan have nytte og fornøielse af i livet, det er vel også vi danske tit uenige om, men når vi ikke er forgjorte i latin-skolen, er vi dog alle enige om, det  er ikke det sprænglærde væsen, som i vore øine er yderst kiedsommeligt og duer til ingen ting, undtagen engang imellem til 
stiv stads. jeg er derfor ganske vis på, at vore fædre vilde smidsket i skjægget ligesåvel som en af os, hvis en ret stortalende 
høitydsker
 havde udviklet for dem, at vel kunde det være slemt nok med al den hovedpine, forstoppelse, vrantenhed, stiverlighed, kiedsommelighed, og keitethed til alt andet i verden end at vende blad, skiære penne og give handtager, som kun alt for ofte var de nærmeste følger af det sprænglærde væsen, men at “ideen,” hvoraf det udsprang, var dog guddommelig og alle  muelige offere værd, da det aldrig kunde feile, at når alvidenheds-ideen ret var blevet nagelfast, og havde, nærmest gjennem tydske bøger, fået alle muelige tanker i sin magt, man jo da enten blev vorherre selv, eller var dog ligeså klog som han, og kunde følgelig, hvad øieblik man vilde, skabe hele verden og hele erfaringen om efter sit hoved.
alt dette siger jeg imidlertid ikke engang for at drille tydskerne, skiøndt de godt kunde have fortjent det af os, og endnu langt mindre for at sætte sminke på vor efterligning af dem, der, ligesom vore fleste oversættelser af tydske bøger, er aldeles hovedløs, men kun for at vise, at det danske hoved har ikke mindste skam af sin uduelighed til tydsk lærdom, og ligesålidt af sin drøie spas dermed, så det er kun skade, at spasen har været os så kostbar, at bryde vi ikke snart af, da spiller vi bestemt bankerot.
der er nemlig neppe nogen, der troligere har giennemført den danske anskuelse af det sprænglærde væsen og er sluppet tåleligere derfra end jeg, thi ligefra jeg først tog 
donat
 og 
aurora
 i hånd, til jeg tog theologisk attestats med 
bedste character, har jeg betragtet og, såvidt mueligt, behandlet det hele som en børne-leg, og når jeg nødtes til at tage det alvorligere, som en børne-sygdom, jeg ønskede overstået, jo før, jo heller, for 
at
 lægge mig efter hvad jeg havde lyst til, som især var det danske i alle måder; men desuagtet vilde jeg give meget til, at jeg ikke havde spildt mine drenge-år på (i en lignelse) at smyge hjul, vende mølle og skyde hovedløg, med eet ord: på den latinske skolemester-leg, der bogstavelig svarer til hvad vi danske landsbybørn kaldte så, når vi tændte ild i et stykke papir, blæste luen ud og smækkede så til den ene gnist efter den anden; thi det kaldte vi at slåe skolebørnene og tilsidst skolemesteren selv ihjel.
når man nemlig slipper allerbedst fra den forvovne drenge-spas med oldtidens hoved-sprog og mester-værker, og igrunden med skyggerne af alt hvad der er høit og dybt, stort og klogt i åndens verden, slipper derfra uden sløvhed  for alt åndeligt, uden den barnagtige indbildning at have i grammatiken fundet “de vises steen,” og uden foragt for sit eget modersmål, sin folke-art og sine ustuderte landsmænd, som idel råhed og barbari, så har man dog spildt de deilige år, hvori man kunde og skulde blevet fortrolig med menneske-livet og modersmålet og med den af livets daglige sysler, man især havde lyst og leilighed til, og så har man dog tilsat såmange af livs-kræfterne, at det er et stort spørgsmål, om man har beholdt nok igjen for, såvidt muligt, at indhente det forsømte og blive en dygtig, virksom dannemand i nogensomhelst anden stilling end “skolemesterens,” der dog allermindst i danmark kunde rumme eller føde os alle, om vi end alle kunde attråe og udfylde den. jeg havde således fra barnsbeen afgjort lyst, vel også kald til at prøve, hvorvidt bogorme-væsenet til nød lod sig forlige med den danske natur og forene med et tålelig virksomt menneske-liv, men den lyst og det kald havde f. ex. ikke en eneste af mine skole-kammerader, og dog føler jeg daglig, at til en større, i livet rask indgribende virksomhed havde selv jeg, efter den farlige spas, ei duet synderlig, da man dog altid beholder en vis lyst til at lege med 
tanke-ringe, en vis gammelagtig træghed til at handle, og en slem lyst til at 
hegle, der i det hele gjør livet surt, og allersurest, når man seer skaden og til ingen nytte hegler først og sidst på sig selv.
vilde derfor hr. 
dase
 (den store tydske regnemester, som i denne tid giør alle vore regnehoveder tilskamme) bare udregne for os, hvormegen “tid og arbeidskraft” de danske, der slipper bedst fra det, spilder på skolemester-legen til ingen verdens nytte, da troer jeg vist, vi lod den fare; thi vi vilde da allesammen strax see, at skaden med de mange, der sætter til alt hvad de har, og skaden med de ikke få examens-heste, der vel allerlettest gåe sygen igjennem, men ståer siden, som stædige heste, alt menneskeligt iveien, den skade er, selv for hr. 
dase, uberegnelig.
uagtet derfor den danske parodi på den såkaldte clas siske og virkelig høitydske oplysning, dannelse og videnskabelighed, først vilde blive fuldstændig, når ikke blot, som nu, alle vore tilkommende præster, dommere, læger o.s.v., men også vore tilkommende jorddrotter, kjøbmænd, skippere, handværksmænd, og såvidt muligt hele folket, også det smukke kiøn, legede 
skolemester-legen
 og glimrede, slæbde af eller faldt igjennem ved examen, så være det dog langt fra mig at tilråde den alt for kostelige spas, især da jeg ikke har mindste håb om, at man så igjen på en studs kunde afrette bøgerne, tavlerne og 
skolemesterne
 til at giøre hele folkets gierning, som folket selv, efter skolemester-legen og examens-stadsen, naturligviis hverken vilde have lyst eller kræfter til. var jeg en 
høitydsker, da vilde jeg vel see stolt ned på denne grove indvending, under den i ideen om tydsk almeen-oplysning aldeles nødvendige forudsætning, at når hele folket er blevet, om ikke ligeså dueligt til boglig konst, så dog ligeså udueligt til alt andet, som en af os, på samme tid, i samme øieblik, uden nogen 
   irsk vinter imellem, vil også de storartede maskiner være blevet så fuldkomne, at de ikke blot, både til lands og vands, kan giøre alt det grove, materielle arbeide, man endnu bruger folk til, men kan også både giøre, betale, vedligeholde og skiøtte sig selv, så alle folk vil have gode stunder til at læse og skrive og regne og gjennemgruble og gjennemhegle alt i himlen og på jorden, til de blive så kloge, at de kan skabe de nye himle og den ny jord, hvor kun tydskheden boer i sin herres glæde. da jeg derimod er en jævn dansker, som knap, mens jeg læste til examen, kunde drømme så høitravende, så gruer jeg virkelig ved tanken om al denne herlighed, dels fordi jeg tænker, at det fuldkomne maskineri bliver ikke færdigt, før der også flyver os stegte duer i munden, dels fordi jeg føler godt, at selv jeg kunde ikke holde ud at læse og skrive og regne, gruble og hegle, dag ud og dag ind, uden at kiede mig ihjel inden året var omme, og endelig, fordi jeg klarlig seer, at bliver mine danske landsmænd ikke salige, før de bliver tydskere, så bliver de det i evighed aldrig.
jeg veed jo nok, at, til stor forskrækkelse for alle dem herinde, som skyhårene endnu ikke er blæst af, vil tydskerne sige, at vi kan ikke holde op med skolemester-legen og examens-stadsen uden strax at blotte, hvilke 
fæ
 vi er; thi da de fleste af mine landsmænd ikke har andet begreb om oplysning, dannelse og videnskabelighed, end hvad de har fået på anden eller tredie hånd af latinske og tydske bøger, så slutter de meget lovfast og regelret, at når man afskaffede skolemester-legen og examens-stadsen, da vilde man snart kunne tælle de danskere, som vilde pløie bøgerne og dyrke videnskaberne på tydsk for deres egen skyld, så, når hele folket dog, såvidt mueligt, skal blive oplyst og videnskabeligt på tydsk, så må man bide i det sure æble, og istedenfor at afskaffe skolemester-legen og examens-stadsen, ved 
real-skoler
 efterhånden udvide begge dele til hele folket.
her ståer vi, og nu giælder det, om vi vil gåe tilgrunde for at tydskerne ikke skal sige, hvad de altid har sagt
 selv i 
knud den stores
 dage kaldte 
ditmar af merseburg, som er 
tydskernes kilde-skribent i den danske historie, os “skidne hunde” som skambeed den hellige faders velsignede børn, og han ligner 
knud
 på den engelske throne ved “basilisken” i afrikas sandørk!

 , og har allermeest grund til at sige, når skinnet af tydskhed er det høieste, vi tør stræbe efter: at vi er 
fæ, eller om vi kan og tør skyde livet op i os og både tænke og sige: ja, det er en følgelig sag, at skulde vi komme til at ligne tydskerne, uden forsåvidt vi også har næsen mellem begge øinene, da måtte vi først gåe ud af vort gode skind, og vel sagde ræven: det er kun en overgang at blive flået, men at lade sig slåe såvelsom at slåe sig selv ihjel, det er dog immer det sidste, man giør, så det vil vi betænke os på, og: blæse med det tydske! når vi bare kan beholde det danske!
selv i 
knud den stores
 dage kaldte 
ditmar af merseburg, som er 
tydskernes kilde-skribent i den danske historie, os “skidne hunde” som skambeed den hellige faders velsignede børn, og han ligner 
knud
 på den engelske throne ved “basilisken” i afrikas sandørk!
er der endnu såmegen levende danskhed i os, da, men også kun da, ståer vi til redning, og såsnart vi i oplysnings-væsenet begynder at seile vor egen sø, da lærer vi blandt andet 
på timen, at det kun er tydskere og chinesere, som kalder
 andre folk fæ, fordi der er et andet omløb i deres hoved, og da er vi på den rette vei til at vise, at det danske folke-hoved er et meget godt hoved, ligesom vort modersmål er et meget godt sprog og 
danmark
 et meget godt fæderneland, naturligviis altsammen i sit slags, men dog aldrig så småt, at der jo imellem kommer noget ud af det, som selv de fremmede kalder stort.
og hermed troer jeg ikke alene, at det danske folk, når det bliver sig selv bevidst, vil nøies, men jeg veed, at selv det største og rigest begavede folk på jordkloden må nøies med at blive hvad det har naturligt anlæg til, nøies med at forståe hvad deres modersmål kan udtrykke, og nøies til hverdagsbrug med hvad der i fædernelandet kaldes stort og godt, så en folkelig oplysning og dannelse er allevegne det høieste, der kan blive almindelig, medens spotten og skaden følges ad, når man arbeider på at synes klogere end man er. sande videnskabsmænd, som kan oversee deres forgængere og bære deres efterfølgere på skuldrene, de voxer ikke op som paddehatte i noget land under solen, og alle de såkaldte videnskabelige eftersnakkere, efterskrivere og eftergiørere og intet andet, er til ingen nytte, og, når deres navn bliver legio, en landeplage, medens den såkaldte oplysning, hvorved enhver lille person lærer at betragte sig selv, sine tanker, sin ære, sin fordeel, sin fornøielse, som middelpunkten, hvorom alt, såvidt mueligt, skal dreie sig, den udklækker lutter tosser, tyve, skielmer og tyranner, så den oplysning må ethvert folk og ethvert rige, som vil beståe, dog vel vogte sig for med flid at udbrede.
gid det derfor kun måtte falde os på sinde og gåe os til hjerte, hvad folk, og fremfor alt, hvad danske folk, fædrenes og vores efterslægt, vil sige om hundrede år, når vi nu endelig slåer en streg over alle betænkeligheder og lægger hånd på værket, det store værk og den gode gierning, at skaffe vort ældgamle, deilige fæderneland og vort jævne, klare, liflige modersmål et folk påny, der tør vise, det elsker dem over alt andet på jorden, kan vise, de er al den kiærlighed værd, det  
danske folk gjennem utallige slægter, vel ei altid i lys, men dog altid i løn, har båret til dem, og vil vise, de er forsvarlige mod alle voldsmænd, som ei vil lade folk have fred og lade hver beholde sit!
 ja, gid en god engel, det danske folks engel fra arildstid, som, menneskelig talt, var meget god, vilde hviske til alle de hjerter, som endnu iløn slåe varmt for 
danmark
 og alt ægte dansk, hvad det folk, som er kiød af vort kiød og been af vore been, vil sige om hundrede år, når vi overvinde vor træghed, vor sky for skrald, vor barnagtige beundring af den uægteste glimmer under solen “en glimrende examen,” og vor ligeså barnagtige frygt for at blive latterlige i deres øine, som altid har leet ad os, når vi overvinde disse vore gamle lyder blot såvidt, at efterslægten kan aflægge dem og gjennemskue deres fordærvelighed!
vel nytter det ikke synderligt, at jeg her skriver op hvad jeg er sikker på, vor danske efterslægt i så fald vil sige, men det skader dog endnu mindre, og det er ikke værdt at spare på pen eller papir, thi det har vi nok af.
når nemlig dette folk, som vi dog allerhelst vil huskes af og som, når vi opretter en ægte dansk høiskole, bestemt heller aldrig glemmer os, taler med hinanden om 
danmark
 i deres oldefædres tid, da vil de sige: ja, det var jo vist nok forunderligt, hvorledes de gode 
dannemænd, der dog, ligesåvel som vi, førde “løver i deres skjold” og “ingen abekatte” og følde vist varmere end vi, hvad “hjerterne” har at betyde, hvorledes de desuagtet, og det sålænge, kunde være slagne med blindhed for modersmål, fæderneland og alt deres eget, så de nær havde glemt hvad de selv hedd og forhærdede i skolen deres hjerte mod deres egne uskyldige og umyndige børn, som de dog ellers gjerne gik i ilden for! det var jo forskrækkeligt, men, gud skee lov! deres gamle kiærlighed til “bølgen blå” og “den grønne lund”, til det raske, det levende, det fri, det spillende, især “med guldterning”, det jævne, det sande, det nænsomme og fredegode, den gamle kiærlighed rustede dog ikke, den blussede dog op i rette tid og gik da, som altid var dens viis, igjennem  
lukte dørre,
 gik hele folket til hjerte, og tændte i et øieblik den danske oplysning, der snart, som soelskin om morgenen, udbredte sig over hele fædernelandet, den mageløs milde, vederkvægende, opmuntrende og frugtbare oplysning, som vi og vore børn nu fryde os ved “som fugl ved dag hin klare,” den danske oplysning, som alle følgende slægter skal velsigne fædrene for i deres grav, og som selv tydskerne måe beundre, skiøndt de påståer, at det gåer til med hexeri, som den tydske videnskab snart vil opdage, fordømme og blotte i hele sin afskyelighed.
ja, det vil bestemt vore danske efterkommere blandt andet sige, når vi, ved en ægte dansk høiskole, giør det mueligt, at vore efterkommere om hundrede år endnu kan føle, tænke og tale dansk, hvad derimod, efter min overbeviisning, vilde være aldeles umueligt, hvis vi blot en menneske-alder endnu beholdt og udvidede vort aldeles udanske og unaturlige, ligeså hovedløse som hjerteløse skolevæsen, med al deraf flydende hjertekulde, hjerne-forstoppelse, hjerne-betændelse, sløvhed, dorskhed, trællesind, glimmersyge og al folkelig og menneskelig elendighed.
men når nu også alt dette er sandt, og vilde på en ægte dansk høiskole
 blive soleklart for alle 
dannemænd; er der da virkelig nogen udsigt til, at en sådan høiskole vil komme istand, og er det ikke langt rimeligere, at det enten vil gåe i stå med hvad majestæten har befalet at oprette i 
sorø, eller at det vil blive noget af samme tønde, som vi alt har for meget af, og at 
danmark, dets lille folk, svage rige og ringeagtede sprog, vil gåe tilgrunde, hvad så en enkelt mand siger eller skriver derom; og er der nogen klogskab i, at en gammel mand sætter enten sin mund eller sin hånd mod en rivende strøm, hvis mindste konst er at slåe ham omkuld, og som, allenfalds, når han, idag eller imorgen, falder af sig selv, vil spottende henrulle over hans grav og udslette hans minde!
dette klinger unægtelig meget fornuftigt, men man kan også være vis på, at så dybe tanker behøver man ikke at blive gammel i åndens verden for at fåe, behøver man ingen kæmpe at være for at veie og finde for lette, hvor det ei alene giælder om  at bruge sine sidste dage til det bedste, de duer til, men også om at giøre sit bedste, hvor lidt det end er, til redningen af det folk, det fæderneland og modersmål, man har elsket fra barnsbeen, er udsprunget af og sammenvoxet med, har blusset for og frydet sig ved til issen blev grå, og er kommet til en grad af klarhed over, der ei efterlader mindste tvivl om, at med danskheden forgik noget af det ædleste, det bedste og elskeligste, som gud har skabt på jorden, og som derfor igrunden altid kan stole på lykken, og forgåer ikke, med mindre den i fortvivlelse opgiver eller i raseri omkommer sig selv. endnu sover det danske folk og drømmer, at den hellige grav er vel forvaret, at både folk og rige, fæderneland og modersmål kan godt beståe, uden at nogen oplukker sin mund eller løfter en finger for dem, ja, beståe, trods alle de munde, der gale, og alle de næver, der knytte sig imod dem, thi jeg er vis på, at vågner kun folket og seer, hvorom det giælder, og hvad fare der er påfærde, da vil det ikke spare sit hjerteblod end sige noget andet for at redde gamle 
danmark, og at da er det reddet, da vil det blive reddet, såvist som mennesket er på jorden og gud er i himlen! jeg veed det jo nok, at det har holdt hårdt, før det kongelig danske ord slap ud, at midt i 
sælland, som allerede gamle 

saxo
 kaldte 
danmarks perle og rigets midte,
 i 
sorø, hvor danmarks høiadelige redningsmand fra tydskere og slaver,
 biskop 
axel, hviler, og har en høirøstet 
sjæle-messe
 tilgode hos os alle, at der skal reise sig en 
høiskole
 for alt hvad der kan sætte det danske modersmål, folk og fæderneland i deres rette lys og kaste al mulig glands derpå, og jeg måtte både være meget yngre og meget mindre bekiendt med den danske natur og historie, end jeg er, hvis jeg ikke vidste, at det vil endnu holde langt hårdere, før en sådan ægte dansk høiskole
 virkelig reiser sig og viser verden, af hvad rod vi danske randt, og at æblet triller aldrig så langt, det smager jo ad roden; jeg veed det meget godt, at var det første et halvt mirakel, da vil det andet være et heelt, og ingen af os er nuomstunder så stærke i troen, at vi jo fri stes til at tvivle om langt mindre hemmeligheder end det danske hjerte og 
danmarks lykke. desuagtet har jeg både i det nærværende og i det forbigangne seet såmange tydelige beviser på begge deles underlige dybde, at jeg kan og må affærdige alle tvivl om deres varighed til enden med det tørre: det vil tiden vise, og det er dog vel endnu i vore øine en prøve værd, ei blot, om den såkaldte “danske dumhed” er andet end en af tydskernes “ewige ideen” som må være glad, den kan leve af luften, men om 
danmark
 endnu har et folk og de danske  et fæderneland, som er værd at nævne, eller om begge dele, skiøndt de blev ældgamle med æren, dog virkelig nu er nedsunkne til en sådan ubetydelighed, at det ikke engang lønner umagen at lægge sig på kundskab om dem og udfinde, om de helst skal kaldes et germanisk eller skandinavisk påhæng! man har både for spøg og for alvor kaldt mig propheten,
 og jeg har allerede seet såmeget, både godt og ondt, af hvad jeg talde tidlig om og måtte lade mig udlee for, øiensynlig dukke op, at det var dog alt for unaturligt, om jeg tænkde, at hvad der allertidligst og allerstadigst svævede for mig og allerdybest bevægede mig: det lille danske folks opreisning og oplysning i fædrenes ånd efter mødrenes hjerte, og det lille danmarks
 opblomstring til “deiligst vang og vænge, lukt med bølgen blå,” det skulde være idel tant og umueligheders umuelighed,  blot fordi det var så utydsk, så pæredansk, så uskyldigt, så ønskeligt, så glædeligt, eller fordi det danske folk, hvoraf jeg udsprang, hvori jeg følde mig rodfæstet, hvis modersmål var mit livsprog, hvis historie var min guldgrube, hvis kæmpeviser var min lyst, hvis ordsprog var sjælen i min vittighed, dette folk var mig igrunden mere fremmed end selv tydskeren og romeren var nogen af os!!
man seer på timen, jeg måtte være alle dummerhoveders oldermand for at vrævle så forskrækkelig, og selv de stærkeste tvivlere på denne side slesvig-holsten
, som svæver i luften, altså på hele jorden, måe da finde det ligeså nødvendigt som naturligt, at jeg holder på min danske spådom med begge  hænder, og anseer 
kongebrevet
 på en dansk høiskole i sorø, vistnok ikke for spådommens opfyldelse, men dog for et sikkert tegn på, at den nu, det gåe glat eller holde hårdt, gåe i bakker eller i huulveie, med det første vil gåe i opfyldelse. når der nu reiser sig en dansk høiskole, der kan og vil svare til sit navn, da vil vist nok netop de, der med hænder og fødder har sat sig imod oprettelsen, skoggerlee over at nogen kan vente enten ondt eller godt af så aldeles ubetydelig og latterlig en ting; men ligesom jeg troer, at den danske høiskole
 desuagtet vil reise sig, således skal jeg høre meget rolig på latteren, thi har jeg vovet det såkaldte danske dummerhoved på min  egen hals, uden at dødbiderne gjorde det nogen skade, da kan jeg sagtens vove det på folkets hals, der i sig selv dog har en vis uforkrænkelighed, sålænge ingen fremmed magt har “hals og hånd” over 
danmark.
de af mine landsmænd, som vil læse det følgende og være billige, måe da forsåvidt kunne og ville sætte sig i mit sted, at de husker, det forudsættes her, både, at en ægte dansk høiskole
 er en meget god og nødvendig ting, og at den virkelig kommer istand, så det er kun spørgsmålet, hvorvidt og hvorledes den kan blive et lys til gavn og glæde for hele 
danmarks
 folk og rige, der, ligesom alle andre folk og riger, er sig selv nærmest, og kan, selv efter den allerstrængeste lov, ei være forpligtet til at elske næsten eller noget af alt hvad der huer næsten, høiere end sig selv. vel veed jeg, at efter den tankegang, vi alle er afrettede til, måtte vi komme til den slutning, at ethvert folk og ethvert rige, selv guds folk og guds rige, altså også det danske, skulde opoffre sig for hvad det har behaget de gamle romere og de nye latinere at kalde humanitet, oplysning, classisk dannelse og videnskabelighed; men jeg har det håb, at naturen hos mange danske latinere, ligesom hos mig, dog omsider vil gåe over optugtelsen, så de føle og bekjende, at når det danske folk og rige skulde forgåe til ære for den romerske humanitet, da gik det ligesåvel menneskelig, som folkelig, 
over skrævet, så da  kunde ingen fortænke det danske folk i, at det sagde til den romerske humanitet, som jyden til den galante franskmand (der havde nødt ham til, sålænge mueligt, at skaffe viin og hvedebrød og satte ham nu kniven på struben), nei, skal jeg døe som et bæst alligevel, så skal du dog skee en ulykke! på den anden side tør jeg også love for, at når den romerske humanitet blot nogenlunde vil holde sig i skindet, og ikke forhindre dem, der nu engang hverken kan eller vil være andet end danske folk, fra at komme så vidt på dansk og med deres danske hoved, som de kan, da vil den fremdeles, som hidtil, fåe al grund til at berømme den danske giæstmildhed og aldrig her opleve den store ydmygelse, som den galante franskmand måtte døie, da jyden bukkede begge ender sammen på ham og puttede ham ned i hakkelse-tønden. jo danskere nemlig folkets tankegang bliver, des billigere vil man finde den, og des lettere vil det flyde fra alle sider, at såmange hoveder, såmange sinde, og såmange pølser, dobbelt så mange pinde, og at det er ganske godt, at somme har lyst til et og somme til et andet, for derved bliver al mad spist og alle piger gifte, og når hver tager sit, kan ingen klage, uden fanden, som fåer ingen ting, og han er ikke værd at ynke!
den danske giæstmildhed, som med rette var berømt fra hedenold, beståer nemlig ingenlunde i at lade huset således ståe åbent for alle reisende, som man meget bedre kan mellem fjeldene end på sletten, men deri, at lade huset ståe således åbent, som ingen anden steds på jorden; eller reent ud sagt: at have et åbent hjerte og et åbent hoved for alt menneskeligt, så i danmark behøver man aldrig at frygte for, at noget tåleligt end sige noget godt skal blive udelukt, men tvertimod kun at frygte for, at der skal mylre såmeget fremmed af alle slags ind, at vi, for at rette os efter alle giæsterne, bliver os selv fremmede. denne det danske folks åbne sands for alt menneskeligt, som tydskerne vel kalde sandsesløshed eller mangel på selvfølelse, egenhed, fast præg o.s.v. kan naturligviis, ja må nødvendig i ulykkelige, åndløse tidsrum,  synes ligere en åben sands for 
abespil, men når folket, ved hjelp af en dansk høiskole, bliver sig åndelig og hjertelig bevidst, da skal man med forundring see, at intet folk har dybere følelse af den himmelhøie forskiel mellem mennesket og abekatten end netop det danske, så alle misgrebene i den henseende udsprang af en unaturlig øineforblindelse. derimod vil al menneskelig dygtighed med særdeles velbehag see, at der er dog een plet på jorden, hvor et lille opvakt og elskværdigt folk, langtfra at være forgabet i sit eget, gierne modtager, påskiønner, berømmer og, så vidt mueligt, tilegner sig alt det såkaldte fremmede, som dog er menneskeligt, og vil derfor ingenlunde udrydde eller undertrykke det folkelige, men kun udfylde hvad danskheden med flid holder åbent, for ei at gåe glip ad det almeen-menneskelige, hvori naturligviis alt folkeligt omsider skal finde sit mål og sin forklaring. tydskerne vil sagtens ikke, kan måskee heller ikke forståe dette, da de længe er gået ud fra den forudsætning, at tydskhed og almeen-menneskelighed kun var to navne på et og samme begreb, og de stive latinere kan aldeles umulig rime det med deres classiske eller romerske humanitet, der også skal være eet med det almeen-menneskelige, skiøndt denne selvgjorte almeen-menneskelighed udelukker ikke blot det danske og alt det nordiske, men ligesåvel det tydske, det engelske, det 
ebraiske, det indiske, kort sagt alt det menneskelige, der ikke kunde rummes og støbes selv i det romerske kar; men jeg er ganske vis på, at det danske folk både kan og vil forståe det, når det blot på en dansk høiskole
 fåer leilighed dertil, thi jeg har hverken grebet denne betragtning af luften, eller lært den af tydskerne, men fundet den i 
danmarks
 historie og i mit eget danske hoved, så det kan aldrig feile, at jo enhver dannemand, der elsker fædrene fremfor alle andre folkefærd, og foretrækker til eget brug det hoved, han er født med, for alle andre hoveder på jorden, vil finde samme betragtning i sit fædernelands historie og i sit eget danske hoved.
jeg behøver vel ikke at bede læseren om, for et øieblik at glemme alt hvad jeg før har skrevet om denne sag, thi rimeligviis har han enten aldrig læst det eller dog, uden at vente på min anmodning, af egen drift glemt det for længe siden, som noget, der allenfalds aldrig blev til noget, fordi det havde al verden imod sig; men desuagtet vil jeg dog bede den enkelte læser, som mulig har læst og husker noget af “firkløveret” eller “skolen for livet” eller “bøn og begreb om en dansk høiskole”, at giøre ligesom jeg: slåe en streg derover indtil videre, da det nu ikke længer giælder om at overtale regiering eller landsmænd til et sådant foretagende, eller om at afvæbne dets modstandere, men giælder kun om at vise, hvorledes den danske høiskole, hvis oprettelse majestæten landsfaderlig har besluttet og kongelig har befalet, kan blive en virkelig ny, mageløs god indretning til folkets og rigets sande gavn, altså til fælles bedste for alle ægte dannemænd, fra ham på thronen til ham i hytten. om nemlig slet ingen af os såkaldte videnskabsmænd, eller hele og halve skolemestere, bogmagere, bladskrivere og fremforalt heglemestere eller kritikere og recensenter, ved talen om en 
høiskole
 tænkde på andet end bøger og boglig konst, på os selv og hvad der kunde ligne os; så må dog hans danske majestæt,
 som opretter en folkelig høiskole, åben for alle, nødvendig især tænke på folkets og rigets tarv i det hele, thi det er dog visselig ikke i 
danmark, man trænger til flere såkaldte studenter, ikke heller er det tiden, da nogen veltænkende og forstandig øvrighed kan ønske sig flere recensenter og hovmestere end den har og er vis på at fåe for ingen ting. allermindst kan da 

hans
 danske majestæt
 ønske, såvidt mueligt, at fåe et heelt folk af såkaldte videnskabsmænd, hovmestere og recensenter at regiere over, thi selv om billedet af en “lærd republik” istedenfor et folkeligt kongerige, var langt mere tillokkende end det enten svævede for 
holberg
 eller kan speile sig i noget levende øie, så var eller blev en sådan  

lærd republik
 dog aldrig et fredeligt, varigt, blomstrende og lykkeligt dansk kongerige, som dog nødvendig må være, hvad hans danske majestæt både først og sidst har for øie, og vil, ved en dansk høiskoles
 oprettelse, såvidt mueligt frembringe, sikkre og befæste. var der nu ikke hos folket og i fædernelandet naturligt anlæg og naturlige hjelpekilder til et sådant kongeriges opkomst og varighed, da vilde ingen høiskole og ingen indretning, hvor viis og klog den end var, frembringe det; thi folke-oplysning og folke-dannelse er vel en stor konst, om hvis muelige storværk de fleste endnu ikke har mindste begreb, men enhver konst, undtagen krigs-konsten, der gåer ud på at nedbryde og ødelægge, må, for at lykkes, komme naturen til hjelp og vente langt mere af den end af sig selv, så kun fordi jeg veed, at den danske folke-natur er såre dyb og rig og frugtbar, netop i den forstand, som kongen og alle kongerigets sande, oplyste venner måe ønske, kun derfor lykønsker jeg majestæten og 
danmark
 til oprettelsen af den danske høiskole, men naturligviis også kun med det forord, at den virkelig bliver dansk, altså i ingen henseende vil undertrykke, omskabe eller forvandle den danske folke-natur, men i alle måder, så vidt og så godt som mueligt, komme den til hjelp, så den vinder både kraft og mod, lys og leilighed til, efter sine egne natur-love, at bevæge, udvikle, udfolde og klare sig.
hertil er det ingenlunde nok, skiøndt det dertil er nødvendigt, at man på den danske høiskole især stræber at giøre folkets ungdom bekiendt med “fædernelandets sprog, historie, statistik, statsforfatning, lovgivning, administrative og communale forhold”, thi det kunde lettelig skee på så stiv, død og kiedsommelig, eller dog på så udansk en måde, at høiskolen enten blev en tom skygge eller en stor landeplage, og såvel af skygger som af plager kan vi allenfalds fåe nok, uden at oprette høiskoler for dem.
på enhver folkelig høiskole, som skulde svare til sit navn, eller også kun være værd at oprette, selv om den låe  midt i 
tydskland, måtte man da betragte folket og fædernelandet ikke fra lærdommens eller lærestolens, men fra livets og det folke-livets side, så man levende satte sig ind i dets midte, med alle dets naturlige betingelser, forskiellige stillinger, krav og virksomheder, og såe da efter, hvad det er for et bekiendtskab med fædernelandet og alt dets tilhørende, som både er mueligt og ønskeligt, gavnligt og glædeligt for alle dem, der igrunden elske fædernelandet og er begavede, som folk er flest. kun da vilde man være vis på, både at tiltale folket i det hele, når man talde levende derom på dets eget modersmål, og, enten det blev et flygtigt eller varigt indtryk, man gjorde, dog altid at giøre det fra den rette side til folkets og rigets bedste.
det er nemlig vel 
uundgåeligt
 ved enhver folkelig høiskole, at den vil blive nogle til en anstøds-steen, idet de, af allehånde grunde, fåe lyst til en såkaldt videnskabelig 
bane,

 som de enten slet ikke duer til, eller måe dog findes overflødige på, medens de til langt større gavn og glæde for dem selv og det hele kunde fortsat den bane, de i opvæxten havde betrådt, men just derfor må høiskolens virksomhed, langtfra at begunstige disse i regelen halsbrækkende og altid farlige spring, af al magt modarbeide dem. det er derfor en af grundfeilene ved vort såkaldte 
real-skolevæsen, at det begunstiger videnskabeligt fuskeri på alle gavnlige syslers bekostning, og det vilde være nok, om det end ikke havde den anden grundfeil: at ville, ligesom latinskolen, forvandle børn til vise oldinger, så ingen af disse feil må en høiskole have, når den skal virke ei til skade, men til gavn, på hvilkensomhelst plet af jord, thi allevegne har man mere end nok af videnskabelige stympere og gammelagtige, vrantne, kiedsommelige drenge, og fåer daglig flere, selv når man giør alt for at blive dem kvit, så man må dog endelig holde op selv at mynte dem i mængden.
det, man derfor ved enhver folkelig høiskole
 måtte ønske, var, at alle de ungersvende, som kom der, allerede kiendte en 
syssel i livet, som de havde lyst og leilighed til, og hvad  
høiskolen allenfalds må arbeide på, er, at enhver kan vende tilbage til sin dont med forhøiet lyst, med klaret blik over de menneskelige og borgerlige forhold, især i hans fæderneland, og med oplivet glædelig følelse af det folkelige fællesskab, der giør delagtig i alt det store og gode, der hidtil blev og herefter skal udrettes af folket, man tilhører.
således allevegne, og da i vore dage allevegne faren for indvortes opløsning,
 tiltagende splid, voxende misfornøielse med sin lodd og stilling i livet, er iøinefaldende, så vil folkelige høiskoler, beregnede på fremfor alt at oplive og styrke den ligeså forædlende og opløftende, som beroligende folke-følelse og fædernelands-kiærlighed, både være nødvendige og stifte nytte, men neppe nogensteds såmeget som i 
danmark, hvor det ældgamle folkelige fællesskab og den overordenlige fædernelands-kiærlighed er folkelivets eneste men også grunddybe, vi vil håbe, uudtømmelige livs-kilder, som vi selv i forblindelse har tilstoppet og måe da, såsnart vore øine oplades, haste med at åbne, og, såvidt mueligt, henlede i alle retninger til rigets yderste grændser både i tiden og i rummet. hertil kommer endnu, at selv kun såmeget videnskabeligt tilsnit, som måskee endog vilde være nødvendigt i 
tydskland, vilde i 
danmark
 være nok til at kyse folk fra høiskolen, medens på den anden side al fortsættelse af 
skolemester-legen, der virkelig har noget fristende for os, netop på den danske høiskole vilde giøre ubodelig skade.
dette vil altsammen blive tydeligere, når vi stykke for stykke betragter hvad kongebrevet om den danske høiskole nævner, og skikkelsen, det må have for at passe i den danske folkelighed og være den gavnlig under alle omstændigheder, da vi ellers i vore skoler kun alt for meget lægger an på hvad, om det end gavnede nogle enkelte, måtte skade langt flere, altså giøre langt mere skade end gavn.
fædernelandets sprog er det første, majestæten nævner, og det med rette, både fordi modersmålet i al menneskelig uddannelse, lige til den allerhøieste, har en afgiørende  vigtighed, og fordi dette ingensteds i hele den såkaldte dannede verden har længe været så miskiendt, som hos os; thi skiøndt man hverken i 
tydskland, engeland, frankrig
 eller 
italien
 skatter modersmålet for hvad det i menneske-livet er værdt, så har dog dels folkenes naturlige egenkiærlighed, dels deres talrighed og andre omstændigheder forbudt dem således at forsømme, nedværdige og, såvidt mueligt, aflægge modersmålet, som vi længe har gjort, da vi ret med flid korsfæstede det i vore skoler, og lod det komme derpå an, om det havde kraft til at opståe fra de døde, da det ellers måtte være dødt og magtesløst hos alle vore studerte folk, altså hos hele folkets lærere og ledere. ja, jeg må her gjentage, hvad jeg så tit har sagt at sålangt som verdens-historien rækker, skal man ikke finde mage til den behandling, vort danske modersmål har lidt i vor såkaldte videnskabelige tid, og det, vel at mærke, ikke af et fremmed, ubarmhjertigt folk, der tyrannisk beherskede os, men af os selv, ligesom forhexede, så det er et stort vidunder, at det danske modersmål ikke er nedsunket, udartet, henvisnet til en sådan mødingurt som tydskerne påståe, det er; men det trænger nu også høilig til den allerkiærligste og omhyggeligste pleie, hvis ikke dette vort ældgamle stamtræ, trods enkelte frodige topskud, skal daglig mere døe hen og gåe ud.
jeg veed det nok, at sådan tale om modersmålet er endnu mange af de lærde hos os til forargelse, og det kan ei anderledes være, når de selv er stympere i modersmålet og mener naturligviis, at de netop derfor eller dog desuagtet er store lys i landet, men i andre lande veed de lærde dog godt, både at de er tilovers, når de ikke kan landets sprog med de bedste,
 og at et folks modersmål er det levende udtryk for dets hele eiendommelighed,
 så alt hvad man kalder originalitet hos et folks største lys, har også sin livsrod i modersmålet. derfor er det folkelivet fra øverst til nederst, der ståer på spil, når et folks modersmål ringeagtes, undertrykkes og nedværdiges til kun at bruges om  håndgribeligheder og hverdagsting, misbruges kun i de lærdes skole, som hos os, til at slæbe fremmede, især 
døde sprog ind, og hudflettes bestandig, fordi det tager så klodset på de fremmede finheder. den nødvendige følge heraf er nemlig, at snart få eller ingen enten mundtlig eller skriftlig veed at bruge sit modersmål, uden som en mat skygge af et fremmed sprog, og da er modersmålet åndelig dødt og begravet, og gåer kun igien som en fordømt sjæl, og at vort danske modersmål, hvis det ikke vidunderlig reddes, meget snart vil således døe døden, det har en af vore ædrueste sproggranskere forudsagt, ligesåvel som jeg, og det må enhver dansk, som har øren, daglig kunne overbevise sig selv om. hvem af os veed det således ikke, hvor yderst sjelden vi hører en mand tale frit og flydende på vort modersmål om noget usynligt enten i himlen eller på jorden, og at selv når det flyder, ligner det sædvanlig langt mere vand eller blæk end vin og olie, og veed vi ikke fremdeles, at, som en følge deraf, hører folke-mængden sjelden et ord om noget usynligt, som giver den levende forestillinger eller gåer den dybt til hjerte, glemmer selv efterhånden hele den billedlige, åndelige og hjertelige, deel af sit modersmål, med sine gamle viser, ordsprog og mundhæld, og synker ned til fæet.
jeg har nok hørt det, at ligesom 
harms
 engang trøstede de danske slesvigere,
 som har tydske præster og skolemestere, med, at 
bag ved dem, herinde, talde man dog deres modersmål både i kirke og skole, således skulde vi trøste os med, at  bag ved os, i sverrig, holdt man modersmålet anderledes i ære, så der holdt det sig nok; men uden at tale om den ingenlunde ubetydelige forskiel mellem svensk og dansk som modersmål, vil jeg kun bede hver 
dannemand
 betænke, om det engang kan tænkes mueligt, at vi danske, efterat have pint vort modersmål ihjel her hjemme med latin, tydsk og i det hele med et udansk, i alle måder unaturligt, åndsfortærende skolevæsen, at vi da på een gang skulde fåe både det hjertelag, den åndskraft og den sunde  
forstand, at søge i 
sverrig
 hvad vi kvalde i 
danmark
 og at opelske med flid som en udenlandsk plante hvad vi havde udryddet i vore egne skove!
nei, dannemænd! nu eller aldrig måe vi tage vort modersmål til nåde igien, eller rettere, bitterlig angre vor unaturlige forhærdelse imod det, som børns mod den ømmeste moder, og herefter alle vore dage arbeide på at giøre godt igien hvad vi så skammelig har forsømt og forbrudt, ellers er det danske folk og modersmål og fæderneland 
forlorne. endnu, troer jeg, det er tid, men det er i så fald åbenbar den sidste time, ja, det sidste øieblik; endnu har vi en almue, som taler dansk, glemmer vel daglig meer den åndelige og hjertelige deel af modersmålet, men har dog endnu ikke glemt alt, forståer os dog endnu, når vi kan tale nogenlunde dansk til den, frydes endnu hjertelig ved ethvert ægte dansk livudtryk, der naturlig kan falde fra vor mund, endnu er det mueligt, at almuen, (det er på nordisk: al-formuen
) kan blive ægte dansk påny, og da er folket, da er riget reddet, om også den nævefuld såkaldte oplyste og dannede var blevet for latinsk, for tydsk, for fransk, for 
spansk
 til at være jævne danske folk. endnu er det mueligt, men stræber vi endnu længere med flid hvad vi kalder at trække folket op til os i vor luftige tomhed, istedenfor at nedsænke os i folkets livsfylde, da er alt uigienkaldelig tabt, og den danske høiskole
 vil da i alle måder afgiøre folkets og rigets skæbne.
da nu modersmålet både i sig selv er folkelivets sjæl, og er tale-strømmen, som enten forbinder os med eller adskiller os fra folket, så er brugen, behandlingen og oplysningen af modersmålet på den danske høiskole i alle måder hovedsagen, så forfeiles eller forfuskes den, da hjelper alt andet igrunden slet ikke, men redder og reiser kun modersmålet sig, da ståer alt andet dansk til opreisning.
at man nu på den danske høiskole kunde fåe isinde at pine ungdommen med dansk grammatik og 
stilemageri, er det vel for galt at forudsætte, men da sligt galskab endnu  sædvanlig her kaldes klogskab, må jeg dog bemærke, at af to onde ting vilde det endda være den mindste, thi gjorde skolemesterne det så grovt, da fik de snart lov til at beholde skolen for sig selv, men tog de det finere, og rympede blot næse ad almue-sproget, medens de løftede bog-sproget til skyerne, og gientog immer, hvilke pokkers karle også bønder og andre simple folk kunde blive i en hast, når de i ungdommen lærde sig til at tale som en bog og huskede ordenlig de fremmede ord, som alle dannede folk bruger, fordi det høie og det fine slet ikke lader sig udtrykke på dansk, gjorde skolemesterne det, da gjorde de en stor ulykke, thi da fremskyndte de uberegnelig modersmålets og folkets undergang.
men, om man også tog sig vel i agt for alt sligt på den danske høiskole, så var dermed intet vundet, thi man var jo dog allersikkrest på, at den danske høiskole ingen skade gjorde, når man slet ikke oprettede den, så når man opretter den, er det for at giøre gavn, og såmeget gavn, som de bedste og flittigste bestræbelser umuelig kan giøre uden ved hjelp af en sådan høiskole, hvor man kan samle alt det folkeligste, alt det danskeste, der endnu er liv i, og sætte det i en levende vexel-virkning, der må frembringe et værk, som svarer til alle de kræfter, folkelivet endnu har tilbage, altså, efter min regning, et dansk vidunder og storværk.
det følger nemlig af sig selv, at i et levende skolevæsen har 
forskrifterne, som i det døde skolevæsen agtes for alt, lidet eller intet at betyde, så den danske høiskoles
 velgiørende indflydelse beroer derpå, at den fåer levende dannemænd, som kan deres modersmål og elsker deres fæderneland, til ledere og lærere, thi da vil kiernen af den danske ungdom i alle stillinger og fra alle sider drages til dem, og der vil fødes en “indbyrdes underviisning” som og en “fælles glæde” over alt hvad der er dansk, som man da ikke behøver med flid at udbrede, thi de vil udbrede sig selv med den opvågnede og oplyste ungdom over hele riget.
at nu bøgerne og det boglige desuagtet, især i begyn delsen, vil komme til at spille en langt større og fornemmere rolle end de, som stumknegte, skulde, hvor man måtte kalde det en landeplage, om mængden af tilhørerne “forfaldt til læsning,” det kan jeg umuelig oversee, som, trods al min ærgrelse over papirsvæsenet, dog selv hænger i bøgerne både tidlig og silde; men hovedsagen er her ikke det meer eller mindre vrange, der løber med, men det rette, som må rammes, og når det kun er høiskolens levende grundsætning, at modersmålet har ikke hjemme enten i de lærdes pande eller selv i de bedste skriveres penne, men i folke-munde, og at det er her, ikke hist, modersmålet kan og skal leve og vandre og virke, udtrykke og udbrede dansk fædernelands-kiærlighed, oplysning, munterhed og glæde, og derved både redde og reise folket og riget; see, da har vi spillet gående, da bliver det så sikkert vundet, som der endnu er et lille dansk folk i landet, og det måe dog vel alle 
dannemænd
 troe, der er, sålænge de ikke nødes til at see, de er selv den sidste levning, som skal tage det danske modersmål og fæderneland med sig i graven. det har vist nok længe seet ud til, at vi skulde det, vi gråhoveder, som endnu har blusset op, har, uden at være kiællinger, grædt, og har stridt en fortvivlet strid med al verden til vor åndelige moders, vort modersmåls ære og, om det var mueligt, redning fra døden, opreisning i fædernelandet; men jeg i det mindste har aldrig villet, aldrig kunnet troe, det skulde gåe 
danmark
 så ilde, jeg har altid håbet, at før vort timeglas var heelt udrundet, vilde og måtte der i 
danmark
 opvoxe en ungdom, der langtfra at bede os skaldepander, jo før, jo heller, reise til helvede med vor kiedsommelige danskhed, vilde holde på os, det længste mueligt, for at intet skulde gåe tabt af alt det danske, der, efter det store skibbrud, dog endnu reddede sig hos os, i hjerte, i hjerne og på tunge. og jeg troer, den ungdom er nu opvoxet, det er mig et sikkert varsel, at kongen af 
danmark, som altid har kunnet føle på sig, hvad folket trængde mest til, nu har befalet oprettelsen af en 
høiskole, hvor fædernelandets sprog, det danske moders
 
   mål, ståer øverst i alle måder, så, hvor slet det end kan see ud med skolens virkelige oprettelse og især med modersmålets skikkelse på den, så vil, så må jeg dog håbe, det vil finde, det vil føie sig vidunderligt, så det bedste skeer, som kan skee i 
danmark, og det veed jeg, er meget godt.
naturligviis er det vore kæmpeviser, vore ordsprog og mundhæld, med alle de danske “lignelser”, livudtryk og uskyldige skielmerier, såvidt vi enten har dem i vor magt, eller kan opdage dem i krogene, disse modersmålets liggendefæ, der frem for alt skal optages, afstøves, bringes på bane og ret af hjertet ønskes lykke på reisen, thi ene derved kan folket igien fåe lyst til sit modersmål, øre og agtelse for det, magt over det og gavn af det, og da nu viserne kun levende kan optages og bringes på bane i sang, så er virkelige danske sangere de danske sproghjelpere, høiskolen allermindst kan undvære, thi fåer den kun dem, da er der godt begyndt og halv fuldendt, og fik den ikke dem, da blev det hele, hvor godt så for resten, dog trevent og sygeligt.
om gode danske bøger, som vi har eller kan fåe, og som folkets ungdom jo dog måtte giøres opmærksom på, vil der, uden min anbefaling, blive talt mere end nok på høiskolen, så derom må jeg kun indskærpe, at det har slet ingen nød, når det danske folk fåer ørenlyd og munden på gang, at de jo selv spørger om penne, som “fremme deres vilje,” men man kan giøre megen skade både ved at kyse danske folk med mange bøger og ved at bruge sporer, hvor ingen behøves. i vore dage behøver man således aldrig at opmuntre folk til at læse morskabs-bøger, thi det giør jo selv de, der ingen ting gider, og kundskabs-bøger, når de ikke kan læses som morskabs-bøger, skal man heller advare folket for, da de i regelen kun har skade af dem, kan og skal ikke arbeide i ånden, men kun vederkvæges, opmuntres og forlystes af ånden. kunde folket fåe tilbage alt hvad de har tabt, ligesom de mistede det, uden selv at vide det, da var det deres eget bedste, thi fattigfolk skulde aldrig tælle deres penge,  og selv de rige er lykkeligst, når de kan lade det være, så hvem der endnu halvveis kan komme sovende til det, skal vi på ingen måde banke op, og hvem der er hensovet, kan ingen af os opvække.
jeg kan nok tænke, dette seer ud som mesopotamisk for endeel læsere, der har gået i den skole, hvor de, der aldrig blev eiere af ti bøger eller to tanker, dog skulde pines til at lære navnene udenad på tusinde og titusinde, og fik så sort på hvidt for, at de var veloplyste og videnskabelig dannede mænd, men jeg kan forsikkre dem, det er dog ligeså ægte dansk, som “at sove sig til lykken” og heller at sove end “slide for intet.”
fædernelandets historie kommer i kongebrevet med rette lige ovenpå fædernelandets sprog, thi på den danske høiskole skal 
danmarks krønike
 naturligviis gåe glat på modersmålet, men det vil sagtens holde hårdt nok, inden den kommer ret i gang, thi der er naturligviis mange huller og slag i kong valdemars adelvei, som ikke blev gjort ved i sexhundrede år, og er dog den eneste, hvorpå folket kan følge os. det er nemlig naragtigt nok, når man vil giøre grundige, kritiske 
oldgranskere
 af alle de små latinere, der sjelden kommer såvidt, at de veed, hvad det er “at granske” enten i gammelt eller nyt, men at ville giøre et heelt folk, selv om det var det tydske, til oldgranskere, det var dog alt for dumt, og at berøve et heelt folk, selv det danske, sin skat af oldsagn, og give dem oldgranskernes vilderede isteden, det var åbenbar et bytte, gjort på bedrag, som vi måtte skamme os ved.
sagen er kortelig den, at for folket er fædernelandets krønike hverken meer eller mindre end “fædrenes eftermæle” altså den levende fortælling, fra mund til mund og fra slægt til slægt, om det mærkværdigste, der tildrog sig i og med fædernelandet, og ligesom dybden af et folks fædernelands-kiærlighed lader sig måle i den levende strøm af fædrenes eftermæle, således har også begge flod og ebbe tilfælles.
nu seer vi af den 

danmarks krønike,
 som saxo skrev for sexhundrede år siden, i valdemar seiers dage, at vore danske stamfædre havde så rigt og lysteligt et eftermæle, som nogen, thi at saxo især skrev ud af folkemunde, det har han ikke blot forsikkret os, men vi kan selv føle, at det meste er kiød af vort kiød og been af vore been, så det er en stor ulykke og bedrøvelse, at den gamle strøm holdt op at flyde. ligesom det nemlig vidner om at fædernelands-kiærligheden kølnedes, således blev det årsag til at den hentørredes, men kunde vi bringe eftermælets strøm til at flyde naturlig påny, da vilde det også være en sand lykke og glæde, og jeg er vis på, det vil findes mueligt i 
danmark, langt over hvad nogen skulde tænke, når blot enkelte af os har såmegen varme for fædrene, at deres eftermæle, som kom frossent til os, kan giennem os komme flydende tilbage til folket. i min ungdom tænkde jeg, at det kunde skee blot ved at oversætte 
saxos latin nogenlunde folkelig på dansk,
 men skiøndt det vist ikke var af veien, så var det dog så langt fra målet, som pennen er fra munden, og man veed dog vel, der kan være gået mange liflige ord igiennem en pen, uden at folk dog fåer andet end en sur smag i munden ved at suge på den. det lærde erfaringen mig også snart, og da faldt min tanke på en dansk høiskole, hvor man kunde give folk det ligeså varmt, som man selv havde det, og jeg tør nok vædde, at kunde jeg på en sådan talt med den danske ungdom om deres fædre i de tredive år, jeg har tænkt derpå, da vilde det nu see meget bedre ud i 
danmark
 ikke blot med fædrenes eftermæle, men med alt dansk, end det giør. det skulde nu imidlertid ikke så være, og jeg troer, det kan altsammen blive godt endnu, når vi skynder os lidt, og slåer en streg over alle betænkeligheder, som kun skæmmer talen og spilder tiden, fortæller folket rask alt hvad der huer os af 
danmarks krønike, og lader hænge ved hvad der kan, lade hver nyde, som han nemmer.
dette er imidlertid for 
   heglehoveder, som vi studerte folk kun meer og mindre allesammen er, langtfra at være så let gjort som sagt, thi vi vilde gierne have hele vor ældste historie så reen som “heglet smør,” før vi lod den gåe glat over vore pæne læber, og skiøndt de klogeste af os seer, det er umueligt, og er en stor forrådelse, igrunden et stygt bedrag, om vi giver folket vore koldsindige betragtninger over danmarks gamle historie istedenfor den varme strøm af stamfædrenes eftermæle, så ståer vi dog sædvanlig rådvilde, og hvad der ståer, det gåer ikke, og hvem der ståer stille hvert øieblik, han kommer ikke vidt.
her er en knude, som ingen af os kan løse, og som det er galskab at overhugge, så det eneste kloge er at lade den hvile, og kun lyse til over hele riget, at hvilken 
dannemand, der kan løse denne knude, skal have en stor belønning og “kongens datter af engeland.”
dog, skal danske folk forståe, hvad jeg egenlig mener, fåer jeg vel gåe lige til meningen og sige, det gåer os danskere med vor gamle 
krønike, som den ståer at læse hos 
saxo, i en lignelse, ligesom med fattig “pær eriksen,”
 der, da hytten var nær ved at falde ned over ham, og han vilde hjelpe lidt på den, hittede en umådelig stor skat, mest af ældgamle guldpenge, som der stod noget på, han slet ikke kunde læse, skiøndt han tog sine briller på, og moer ellen ikke heller, skiøndt hun ellers var skrap nok til at læse i bog, både dansk og latin. fattig pær eriksen gik længe og grublede over, om han også turde beholde alle disse mange penge, og hvad han så skulde gjøre med dem, og om ingen af delene kunde han blive enig med sig selv; men så tilsidst blev moer ellen vred og sagde reent ud af posen: pær! du er jo dog et dummerhoved med al din studering, som jeg så tit har sagt, for kan du ikke nok begribe, at du skal beholde pengene og hverken lade jøder eller græker narre dig dem fra, og det er hovedsagen, for pengene æder ikke brød, og kommer nok til nytte, om ikke for os, så for vore stakkels umyndige børn, og du har jo fortalt mig  så tit, at hytten har været i din slægt fra umindelige tider, og at hist oppe på banken stod dine forfædres herregård, som er revet ned i fiendetid, så alt hvad vi kan hitte i hytten, det er guds og vort eget. sølvet vil vi bruge til at fåe hytten bygt op og til alt hvad vi ellers behøver, mens vi lever, og alle guldpengene, dem gjemmer jeg til børnene, og når søren kommer hjem, som er til søes og har seet meget, fåer vi kanskee bedre oplysning om hvad de duer til, og bryd du dig aldrig om, hvad folk siger, for de giver os ikke noget, når vi intet har, og vil de ikke troe, du har hittet skatten på dit eget, så siig kun du: da har jeg dog ikke stjålet den fra jer, og hvad kommer det jer ved, om jeg har en kone, der kan giøre penge? sådan skal du sige og gåe din vei og lade dem snakke, så bærer du dig ad, som en fornuftig mand. moer ellen fik naturligviis lov til at råde og dermed er den historie ude, men der er mange af samme tønde, som man vil fåe at høre på den danske høiskole, når den ikke blot kommer i stand, men kommer i gang, og for at den kan det, måe vi blandt andet bære os ad med vore danske oldsagn, fra kong 
dan
 til 
harald hildetan
 og 
stærkodders
 død, som moer ellen med de gamle guldpenge, så vi giemmer dem, og det på det rette sted, som ikke er i boghylden, men i folkets hjerte, hvorfra de da bestandig vil blive lyst op i folkemunde, til man bliver klog på dem.
hvad man kan see med et halvt øje, er nemlig, at vore danske oldsagn, langtfra at være hvad man kalder reenhistoriske, er brudstykker af ældgamle historisk-poetiske viser og 
kvæder, som vi langt heller måtte ønsket at have i deres oprindelige skikkelse og således forplante dem; men hvad man må lukke begge øine op for at see, det er, at eftersom disse gamle minder selv i deres opløste tilstand kan tiltale og fornøie folket, så skal de det også, ei blot fordi det er folkets arv og eie, men også fordi det er til uberegneligt gavn, vækker og nærer den levende følelse af vort folkelige fællesskabs høie ælde og giver en levende forestilling om folkets ædle blod, store anlæg og kraftige ungdom,  der spåer en anderledes viis, ærværdig, virksom og glad alderdom, end den, vi længe ei blot gik imøde, men stræbde med flid at indpode i vore uskyldige børn.
dette er såmeget vigtigere for 
danmark, som vi slet ingen ny historie har, der enten kan blive folkelig eller er skikket til at reise og rense folke-følelsen, eller til at føde noget opmuntrende håb om fremtiden, så ved en folkelig benyttelse af fædernelands-historien er tidsrummet fra 
svenn æstridsens
 thronbestigelse til 
valdemar den stores
 død, både det første og det sidste, der lader sig levende og ordenlig fremstille, og hoved-indtrykket af dette tidsrum på folke-hjertet vil være meget blandet, så glæden over fædernelandets redning og beundringen af rednings-mændene vil, om ikke formindskes, så dog fordunkles af den farlige “skiærsild,” som både folket og riget måtte gjennemgåe og var nær ved at fortæres af. alt hvad der siden er folkeligt i danmarks krønike, lige til 
folkerådets
 og den danske høiskoles
 oprettelse, er kun brudstykkerne om det danske riges øiensynlige fare og lykkelige frelse, fra 
niels ebbesens
 dage til vore, og disse sexhundrede år må da på den danske høiskole løbes over med en harefod, når ikke mængden af tilhørerne skal bebyrdes, kiedes og sløves, og resten forkiøles og forvirres, lutter ting, hvortil vi ingen høiskole behøve, da vi har nok af dem i de lave.
et sådant fædrenes eftermæle, hvori alle de morsomme, men sære oldsagn udgjorde hoved-strømmen, der måtte kæmpe sig over de tydske og slaviske klipper og skiær, for, kun med sparsomt tilløb at nåe vort øre-sund, det er jeg vis på, kunde blive flydende hos det danske folk, og gjøre, med stor fornøielse, uberegneligt og uendeligt gavn; men jeg veed jo godt, at læseren, om han end skulde være ganske enig med mig, snarest vil tænke og sige: det skeer aldrig! jeg veed det jo ligeså godt, som nogen kan sige mig det, at det er en brand i næsen ikke blot på alle vore sædvanlige 
oldgranskere
 og historikere af professjon, men selv på slumpen af de “videnskabelig dannede” mænd, vi efter character-sedlerne skal  have i tusindtal, at tale om en fædernelands-historie, der løb ud i eet, uden anden sammenhæng end danskheden finder i sig selv, 
uden
 anden tidsregning end den, der har gjort sig selv i oldtiden, middelalderen og 
nyårstiden, og uden anden kritik end den, der falder af sig selv, når man kun leder om, hvad der kan nytte og fornøie. jeg veed altså godt, man kan have grund til at frygte for, det skeer aldrig, men derfor skulde jeg dog vel ikke lade mig kyse fra at sige høit og lydelig: gid det må skee! eller lade mig hindre fra at sige tydelig, hvorfor det bør skee og hvordan det lader sig giøre. vil man ikke indrømme mig nogen stemme eller dog ikke ændse den, uagtet jeg har tænkt på den sag i tredive år, som de fleste knap har tænkt på i fulde fem minutter, og uagtet jeg dog har været mere både oldgransker, historielæser, historielærer, historiesigter og historieskriver end de fleste, og kan vist flere af kongenavnene og årstallene i 
danmarks
 historie end nitiendedelen af vore “videnskabelig dannede” mænd, når de lagde alle deres kundskaber i fædernelands-historien sammen; nu velan! så kan jeg dog umulig fortryde at have sagt en vigtig sandhed i rette tid, og skammer mig virkelig slet ikke ved at blive overstemt af dem, der, når de skal sige sandhed, måe bekiende, de veed slet ikke, hvad fædernelands-historie har at betyde for ethvert gammelt folk, endsige da for det ældgamle danske folk, der kun i fædernelands-historien har et stort og fast sammenhængende fæderneland, der kan styrke deres mod og nære deres kiærlighed, og kan dog umuelig pløie fædernelands-historien, som en af os, i håb om høsten på den store “nordiske høiskole,” men må omfavnes af den, som af “bølgen blå!”
at nu alligevel 
danmarks krønike, i det mindste i vore dage, aldrig vil blive fortalt på den danske høiskole, uden at der løber meget med i det enkelte, som heller skulde være borte, det forudsætter jeg naturligviis, da jeg knap selv kunde fortælle levende i een time, uden at føre en eller anden lille besyv, men jeg seer på det hele og taler om det, og veed, at når man kun i det hele gåer den rette vei, og gåer rask frem, da siger det ikke  stort med svinkerne, man slåer, kun at man, ligesom de små hunde, udelukkende bruger sine egne been dertil, og sjelden eller aldrig volder sit følgeskab kiedsommeligt ophold.
fædernelandets statistik
 vilde jeg råde til på den danske høiskole at kalde “danmarks speil” eller noget sådant, dels fordi man aldrig i skolen må bebyrde folk med fremmede ord, som de kan have ulykke nok med endda, og dels fordi 
statistik, selv når man veed, hvor det har hjemme, kun passer dårlig til hvad det især på vor folkelige høiskole måtte betyde: nemlig et billede langt mindre af “stilstanden” end af “rørelsen” i fædernelandet. på enhver folkelig høiskole mener jeg vel, de såkaldte statistiske tabelværker, såvelsom mesterne for sådanne værker, vilde findes overflødige, men på den danske høiskole veed jeg, de vilde igrunden være utålelige, thi hvad der end kan siges enten til forsvar eller til fordeel for det 
ramtydske tabelvæsen, så har det nu engang aldrig været og bliver heller aldrig i den danske smag, og på sin egen høiskole må det danske folk i det mindste være fri for de fremmedes, især for tydskernes lækkerier, som vi har en naturlig modbydelighed for. os danske dummerhoveder gåer det nemlig altid med de statistiske tabeller, ligesom det gik vor gammelengelske frænde med 
vilhelm erobrers
 “dommedags-bog,” hvori han siger, der blev skrevet op, ikke blot hvad hver mand hedd i hele landet, og hvad han eiede af mark og skov og sølv og guld, men selv, med skam at tale om, hvormange stude, køer og svin, der var i hele riget. til det sidste vilde især 
sællandsfaren
 altid, når han kiedede sig mindst, lægge til: og det er endda foruden alle de tobenede; og denne modbydelighed, det være nu en stor 
folkelyde, om man vil, så har vi den, og kan ikke lægge den af, thi om vi end tvang os til selv at skrive statistiske tabeller, så fik vi derved kun endnu mere modbydelighed for dem.
men når jeg således har sagt, i hvad smag den såkaldte fædernelandets 
statistik
 på den danske høiskole endelig ikke må være, da overlod jeg det helst til andre penne, så godt  som mueligt at beskrive den, som den kunde og skulde være thi herom har jeg kun lidt kundskab og mindre erfaring, medens jeg godt kan forståe, det var både mueligt og ønskeligt, at folke-ungdommen på sin høiskole kunde fåe en levende forestilling om alt hvad der angåer fædernelandet.
hertil kunde det nu vist nok bidrage en god deel, når en af lederne på høiskolen var en livlig og veloplyst dannemand, som havde bereist fædernelandet med åbne øine, kjendte både landets fugle, folk og fæ, men brød sig ligelidt om at tælle dem, såe helst kornet og korn-blomsterne hver for sig, men brugde dog hverken 
tøndemål
 eller 
bismer-vægt
 til skiønheden, folkekraften og folkevellet; havde sat sig ind i det særegne både hos sællandsfar og jyde, bornholmer og mønbo, og sat sig ind i allehånde sysler, som folket driver, thi når han så tillige, som altid må forudsættes, kunde sit modersmål godt og elskede sit fæderneland, da kunde han på mangfoldige måder både fornøie ungdommen og vække hos de bedre hoveder en opmærksomhed og eftertanke, der ingenlunde vilde være ufrugtbare; men også uden en sådan 
fugl phenix
 vil der kunne giøres meget for ungdommens levende fædernelands-kundskab, når lederne blot forståe at sætte dens egne kræfter og kundskaber i bevægelse og virksomhed.
tænker man sig nemlig, som man skal, en samling af ungersvende fra alle rigets egne, opvoxte i meget forskiellige kredse og igåede med allehånde sysler, da kan man være vis på, der vilde findes såmange i en vis grad lyse hoveder og livfulde naturer, at man blot behøvede at sætte dem i levende vexel-virkning, både for selv at lære meget om fædernelandet, man aldrig før havde vidst, og for at åbne de videlystne den allerbedste leilighed til foreløbig at stifte bekjendskab ikke blot med udsigterne, men især med livet og 
rørelsen
 i hele deres danske fæderneland.
jeg veed det nok, at hvad man i vore dage snarest må vente på en høiskole, er, næst 
tabellerne, en 
kritik
 over fædernelandets indvortes anliggender, alle syslers ufuldkomne  og uvidenskabelige drift o.s.v. men det er hvad jeg, enten det kan hjelpe eller ikke, indstændig må bede den danske høiskole forskånet for, som noget, der aldrig kan gavne, men kun skade folket, og måtte desuden altid sløve og kiede i det mindste ti for hver, det kunde pirre. hvad der nemlig skal bydes alle, må kunne være for alle, og være nyttigt og fornøieligt i samme grad, som enhver føler deltagelse i det folkelige og det grundmenneskelige, medens alt hvad der kun er godt og gavnligt for enkelte, må blive de enkelte, deres eget omløb, deres flid og gode lykke overladt, det er en grundsætning, som hele det herskende skolevæsen trodser, men den trodser igien, og vil findes urokkeligere end det mest grundmurede. en enkelt agerdyrker, fisker, skipper, kiøbmand og handværksmand kan vel have godt af at høre hvad de lærde tænker om deres bedrift, og veed om, hvordan den helst skulde drives, men i regelen vil de kun finde sig besværede, sløvede eller forvirrede derved, så jo mere kiærlighed de har til deres bedrift, og jo bedre skikkede de er til den, desvissere har de i regelen kun gavn af de erfaringer, de selv giør, og de tanker, som derved naturlig falder dem ind. man burde i vore “oplyste tider” dog huske og rette sig en smule efter, hvad man jo dog må vide, at ligesålidt som folk først lærde at tale efter grammatik og lexicon, ligesålidt lærde de først at arbeide efter tegninger, og at man ved at bære sig bagvendt ad, kun forgæves venter at menneske-naturen skal giøre ligeså og efterabe 
skolemesteren! jeg veed jo nok, man er nu nær ved at glemme det selv i engeland,
 hvor det dog så urokkelig har stadfæstet sig, at man kommer langt videre ved at følge naturens gang end ved at trodse den, og hos os hedder man vel endnu et fæ, når man ikke veed eller kan begribe, at den 
høitydske
 fornufts evangelium har ophævet alle menneske-naturens love, som noget, der blot gjaldt i menneskehedens barndom, ikke for dens modne alder, da troen, troen på fornuften og videnskabeligheden, på grammatikens og mathematikens, kort sagt på theoriens almagt, selv hvor den må forståes slet og følges bagvendt,  er det eneste saligheds-middel. jeg veed det kun alt for godt, at man leer ad mig, som om den jævne, indlysende sandhed: at hos os mennesker gåer livet altid foran lyset, så vi kan ikke engang komme til at see “denne verdens lys” uden selv at bevise det, som om denne urokkelige grund-sandhed, hvorpå jeg naturligviis altid må pege, den var en 
sisyphus-steen, jeg væltede på og fik aldrig til at ståe; men jeg veed meer end det, jeg veed, det kommer kun af, at de danske endnu ikke ret tør troe deres egne øine, thi jeg veed, at for alle danske øine er det dårekistegalt i den menneskelige udvikling ikke at ville lade sig lære og lede af 
menneske-naturen og menneske-erfaringen, men at ville med vold og magt nøde dem til at modsige, fornægte og kuldkaste sig selv.
at man ved siden ad den danske høiskole drev en avlsgård udmærket godt, det vilde vistnok både være fornøieligt og gavnligt, og hvis høiskolen var omringet af værksteder,
 hvor alle handværker dreves udmærket godt, da vilde både fornøielsen og gavnligheden være udmærket stor, thi for hvert levende menneske er det en glæde at see den raske bevægelse af menneske-livet i mangfoldige og gavnlige retninger, som man med eet ord kalder driftighed, og for ungdommen vilde det være til uberegneligt gavn, både at hver kunde see sin 
syssel
 drevet mesterlig, og at have den levende mangfoldighed for øie, hvorpå deres forstandige ledere altid vilde henvende deres opmærksomhed. noget sådant formoder jeg også vil være en af betingelserne for det levende foredrag af “fædernelandets 

statistik

” på den danske høiskole, men det er netop det modsatte af skolefuxeriet med de nyeste theorier og den videnskabelige måde, hvorpå alle sysler, efter det tydske evangelium, trods al erfaring, skal forståes 
og
 begribes før de læres og drives.
fædernelandets statsforfatning har i den sidste tid været et sådant tvistens æble
 også hos os, at man snart kunde undre sig over at finde den udtrykkelig anført i 
kongebrevet, blandt hvad der især skal lyses op for folket på den danske  
høiskole, men alle kongens og folkets oplyste venner måe dog see det med glæde; thi den 
danske forfatning
 er ikke et mørkets, men et lysets barn, som derfor både godt kan tåle lyset, og trænger, ligesom alt levende, til lyset for at udvikle sig kraftig og blomstrende. jeg er også fuldkommen vis på, at såsnart en dansk høiskole, der svarer til sit navn, træder i kraft, da vil hvad man kalder vor statsforfatning eller constitution holde op at være et tvistens æble iblandt os, og derimod blive en lykke for os alle, thi det er åbenbar kun oplysning, det danske folk fattes, for både at see, vi har en folkelig forfatning,
 og for at fåe den udviklet efter folkets hjerte, til et mønster på en fri og velgiørende vexel-virkning mellem konge og folk, øvrighed og undersåtter, lovgivning og rådgivning, embedsmænd og frimænd. når derfor selv 
folke-rådet engang, om jeg husker ret, har bedt kongen om en constitution ɔ: en forfatning,
 som om vi slet ingen havde, da kom det vel nærmest af, at man ved dette fremmede mode-ord latterlig mystisk tænkde sig noget grumme rart, som hverken ligger i det, eller har fulgt med det, hvor det fik magt, men den dybe grund både til det og til meget andet, er dog, at der ikke, ti eller tyve år førend folkerådet, var oprettet en dansk 
høiskole
, hvoraf folket havde lært, både hvad constitution betyder, og at en fri folke-stemme, med et sådant kongeligt høre-rør eller lyd-horn, som 
folkerådet
 er indrettet efter, var den levende udvikling, vor forfatning trængde til, og at endelig det danske folk umuelig kan fåe sin villie, før det selv veed hvad det vil, eller kan lade sin stemme høre, uden at lukke munden op, eller kan udtrykke sig klart og godt på sit modersmål, uden at have det i sin magt, eller kan give gode og følgeværdige råd i henseende til fædernelandet, uden både at elske og kiende fædernelandet. desuagtet var det meget godt, at da den danske høiskole
 hverken var oprettet eller havde mindste udsigt til at blive det, vor gamle landsfader
 tog det overtvært
 med 
folkerådets
 oprettelse, i det håb, at da de danske altid har været et godt folk,  hittede de vel også på gode råd, og at når kongen lagde øret til, hittede folket vel også nok på at lukke munden op, og at når gode dannemænd i alle skikkelser, fra cancelliherren til fæstebonden, skulde holde råd, da nødtes de vel til at bruge deres modersmål, og at bomrede det end lidt for somme, vilde der vel altid findes en skielmsk sællandsfar eller lun jyde, der gav vedkommende at forståe, at “havde de ei nys såmeget talt det franske, da havde de kanskee nu bedre vidst det danske”. det var, som sagt, meget godt, at folkerådet blev indrettet og den levende folkestemme fremkaldt for tretten år siden, skiøndt vi ingen dansk høiskole havde, thi det vilde ellers havt lange udsigter med begge dele, og den “danske ko” kunde, efter ordsproget, let døet, mens græsset groede, men det var ligeså voveligt, som godt, i mine øine ligeså voveligt, som da det danske folk fremkaldte kongens enevoldsmagt,
 så begge disse danske huusråd under fortvivlede sygdomme måtte jeg kalde forvovne, når det ikke under fortvivlede omstændigheder var viisdom at vove alt for muelig redning, og når ikke alt ægte dansk, fra thronen til hytten, var igrunden så eiegodt, at man kan være sikker på, at kan det ikke giøre godt, ondt vil det ikke giøre.
jeg må nemlig, som historiker, være lige så langt som nogen fra at oversee farligheden af hvad vore fædre gjorde, i midten af det syttende århundrede, i 
ludvig den fjortendes
 dage, under de hiemkaldte 
   stuarters glimrende indtog i 

london, da herremændenes tyrepidsk havde mørbanket folket, og lang selvtægt banet vei for tyranniet, og da endelig det “lærde væsen” ei blot var åndelig dødt og magtesløst til at tale folkets sag, men var folket meer end fremmed, smigrede enhver magthaver som de romerske keiseres retmæssige arving, og ovenikiøbet som pavens og sanct peders hellige, ufeilbare eftermand, og bagvaskede tit det ædle danske folk med det slaviske mundhæld: var bonden ikke bunden, da var han værre end hunden.
 nei, jeg veed det meget godt, at det danske folk vovede alt 1660, men jeg veed også, det var slet ikke  mere end den danske konge vovede 1834, thi da, efter den såkaldte “store uge” i 
paris;
 under det almindelige sværmeri for constitution, og for intet i himlen og på jorden uden constitution, og med den soleklare sandhed for øie, at næsten alle de, som hos os råbde på constitution, meende intet uden den franske, vilde blot have magten fra kongen, uden at bryde sig om i hvis hænder den faldt, og hvad den der vilde udrette; da at fremkalde eller rettere opmane og besværge den for længe siden døde og begravede ægte danske folkestemme om alle rigets indvortes anliggender, da at sammenkalde et folkeråd af hele rigets grundeiere og fæstebønder,
 lade dem frit vælge deres 
målsmænd
 (deputerede), frit vælge rådets opmand (præsident), rådslåe i een stue og selv, efter fleertallet, afgiøre alle spørgsmål, det var et kongeligt vovestykke, som jeg ikke kiender magen til, undtagen i det folkelige vovestykke, hvorved man stræbde at fremkalde, opmane og besværge den ligeledes for længe siden døde og begravede 
fredegode enevoldsmagt, og gav derfor 
frederik den tredie, med hele hans ubekiendte afkom, 
hals og hånd
 over hele folket.
jeg veed det nok, det ståer i bladene, at det var altsammen ingen ting, hvad kongen gav og hvad kongen vovede, da folkerådet jo ikke blev lovgivende, men kun rådgivende, og havde kun lov til på folkets vegne at frabede sig, ikke ret til at bevilge ɔ: pålægge nye skatter; men man kunde, efter mine tanker, lige så godt sige, det var ingen ting, hvad folket gav eller vovede 1660, da det jo skedte med den udtrykkelige aftale, at enevoldsmagten skulde bruges så faderlig, så christelig og så viselig, som mueligt, til fælles bedste og til ingens skade; thi både kan folkerådets fuldmagt misbruges ligeså grovelig og ligeså skadelig som kongens enevoldsmagt, og misbrugen af hiin var netop ligeså rimelig 1834, som misbrugen af denne 1660.
dybere vil jeg ikke her gåe ind i denne endnu for øieblikket kilne sag, men såmeget måtte jeg sige, for at vise, hvordan  fædernelandets statsforfatning må betragtes og oplyses på den danske høiskole, når den ikke, til rigets ulykke, skal vedblive at være et tvistens æble, men til 
danmarks
 store lykke, blive hvad den er skabt og skikket til: 
rende-banen (the rail road) med dobbelt spor, hvorpå kongemagten og folkestemmen, der begge gåe med damp, kappes til målet, som er 
danmarks
 vel og fælles bedste.
“hvem der tager sine gaver igien, hans børn bliver sorte
”, det er et dansk ordsprog, som alt i min barndom gjorde et uudsletteligt indtryk på mig,
 og jeg kan see, blandt andet af udsættelsen hos 
saxo
 på den berømte kong 
skjold,
 at det har gjort ligeså på det danske folk fra arildstid, så når dette gode, gamle ordsprog rigtig opfriskes på den danske høiskole, og anvendes på den fri stilling, den danske konge og det danske folk rigtig nok ikke har givet sig selv, men givet hinanden, og oplyses fra alle sider, da vil der i 
danmark
 aldrig mere være tale om, at kongen skulde give sin enevoldsmagt tilbage, men heller aldrig tale om, at kongen kunde tage tilbage hvad han til venligt giengiæld har givet folket, især da det i 
danmark
 kun er kongens og folkets ældgamle rettigheder, som de bitterlig måe angre nogensinde at have taget fra hinanden og høilig måe juble over at have “ustokket, ublokket og unødt” tillidsfuldt med ædel dristighed givet hinanden tilbage. men det er også den høie tid, at en dansk høiskole
 sætter vor forfatning i sit rette lys, thi fra begge sider (såvel den såkaldte conservative, som den såkaldte liberale) stræber man daglig mere at formørke den, så uden folkelig oplysning om sagens rette og ønskelige sammenhæng, måtte enden blive, at enten kongen eller folket tog sin gave tilbage, og i begge tilfælde var 
danmark
 forloren, såmeget desvissere forloren, som hverken kongen eller folket, i vore dage, uden en folkelig høiskole, kan lære at betragte deres rettigheder i det rette lys eller bruge dem på den rette måde, som ene er til fælles bedste. den langmodighed, den danske konge siden 1834 har måttet beflitte sig på, er nemlig slet ikke mindre  end den tålmodighed, det danske folk måtte beflitte sig på efter 1660, og langmodigheden er for en fri konge i længden meget vanskeligere at øve end tålmodigheden for et bundet folk, så der må snart blive måde med den kongelige langmodighed, man kræver og frister, og det kan der kun på en god måde blive, når folket lærer ei at forlange anden frihed, end den, der kan beståe med kongens frihed, der dog vel ikke af et frigivet folk skal som en kryster lade sig krone med trældom, og lærer at forståe, at kongens og folkets friheder og rettigheder, i det mindste i 
danmark, ikke alene godt kan forliges, men ære, forædle, forskiønne, understøtte og betrygge hverandre. var derfor en ægte dansk høiskole ei ellers nødvendig, eller kunde man dog ellers kun vente lidt eller intet gavn af den, så var den dog lige uundværlig, for freds og enigheds skyld mellem kongen og folket, og gjorde allerede uberegneligt gavn blot ved at oplyse enevoldsmagtens og folkerådets danske betydning og folkelige opgave, så hvor vanskeligt end netop det kan synes, må det dog være høi
skolens nærmeste hensigt, og, jeg tør sige, når man gåer hensigtsmæssig frem, vil det også være dens første og visseste frugt.
fædernelandets lovgivning, forsåvidt den nærmest angåer den fælles 
borgerlige
 stilling, nævnes også i kongebrevet, som noget af det, der især skal oplyses på den danske høiskole, og det med rette, thi er det enhver borger for hele sin virksomhed vigtigt at kiende den deel af lands-loven, som alle skal rette sig efter, da er det dobbelt nødvendigt for alle dem, der kaldes til rådførsel om fædernelandets lovgivning i det hele, at de har et tydeligt begreb om fædernelandets lovgivning og retspleie, da de ellers umuelig kan udtrykke folke-stemmen enten om det for øieblikket giældende eller om forslagene til ændringer.
det vil nu vist nok for øieblikket findes umueligt på den danske høiskole at give ungdommen en let og levende udsigt over vor 
borgerlige
 stilling, efter alle nu giældende love  og anordninger, og efter den myndighed, politiet har til at indskrænke borgernes virksomhed og udvide deres ansvar, men at det er så, at vor borgerlige stilling i denne henseende trænger høit til forbedring, det er i alt fald en oplysning, som såre let kan gives på den danske høiskole, og, da vi har et 
folkeråd, snart må bære gode frugter, ved indstændig bøn til majestæten om en ny, rettet og forbedret, men så lidt som mueligt forøget udgave af “danske lov”,
 som danske folk både kan forståe og kan rette sig efter, uden unødvendig at indskrænkes eller fortrædiges i deres virksomhed. at denne bøn er den danske folke-stemme om den almindelige deel af lovgivningen, det mærkedes ved 
folkerådets
 allerførste møde, da denne sag bragtes på bane, fulgtes af os alle med hjertelig deeltagelse og faldt kun igiennem ved de latinske juristers eenstemmige erklæring, at en sådan dansk lovgivning, hvor ønskelig den end måtte findes, var dog i vore dage umuelig, og med en sådan erklæring, hvor oprigtig den end er, kan naturligviis den danske folkestemme i en sådan borgerlig velfærds-sag umuelig lade sig afvise eller tilfredsstille.
nu var det vist nok såre ønskeligt, om vore lovkyndige, uden videre påmindelse, greb i deres egen barm, og gjorde sig det klart, at det måtte ene og alene være deres egen skyld, hvis de ikke, langt inde i det nittende århundrede, kunde skaffe deres danske landsmænd i det mindste ligeså folkelig en lovbog, som 
napoleon
 i århundredets begyndelse gav sine franskmænd; thi det var meget ønskeligt, at man på den danske høiskole strax kunde ledsage den sørgelige oplysning om vor indviklede, forvirrede og forklemte rets-tilstand, med den glædelige efterretning, at vore lovkyndige nu for alvor arbeidede på at afhjelpe den store ulempe.
under alle omstændigheder må man imidlertid oplyse folket om, at når man rådfører sig med folke-stemmen om lovgivningen, da erklærer man derved, at folket har i regelen krav på love efter sit hjerte og efter sin naturlige tankegang, fordi ingen andre love kan enten lydes frit eller være riget gavn lige, og at fremfor alt må det sprog, hvori loven gives og 
retten
 pleies, være så tydeligt, at enhver, som har sund menneskeforstand og kan sit modersmål, med lethed forståer det.
fremdeles må det oplyses, at 
danmark
 fra arildstid, selv i hedenskabets dage, har havt sine egne folkelige love og rette, at vi endnu har de 
danske love fra valdemars-dagene,
 hvoraf man godt kan see, vi havde også i den henseende vor egen tankegang, og at endelig christian den femtes 
danske lov, skiøndt der kom meget fremmed ind i den, dog endnu overalt bærer tydelige spor af det folkelige, så den nærværende forvirring og beklemmelse har ene sin grund i, at der var ingen dansk folke-stemme ved lovgivningen, og at vore lovkyndige bestandig blev mere latinske og tydske og mindre danske jurister, og at det er den eneste grund, hvorfor de nu finder det umueligt at giøre folke-stemmen fyldest og skaffe os en ægte dansk lovbog og rettergang.
dog, vore lovkyndige er i almindelighed langt fornuftigere og rimeligere folk, end deres og vores latinske skolemestere, og måe dog sagtens være meget danskere end vore tydske giennemheglere, så jeg håber virkelig, de vil selv indsee, det var synd og gåer herefter slet ikke an, at pånøde det danske folk enten 
romerske eller tydske rets-begreber,
 eller i lovgivning og rettergang at bruge et sprog, som selv vi, der kan vort modersmål med de bedste, må sige om, at det har ingensteds hjemme uden i de juridiske bøger, og indvikler desårsag bestandig mere hvad der skulde opredes, og forøger bestandig hvad der må kiendelig formindskes, når vi igjen skal fåe at vide, hvad der er lov og ret i landet, end sige da, når vi skal kunne røre os frit, hver i sin kreds og inden sine naturlige grændser.
vi danske er nemlig på den ene side, ligesom det 
smukke
 kiøn, meget langsomme af begreb, når talen er om, hvad vi “skal” enten vi piber eller synger, så vore love måe være meget tydelige, og vi danske er på den anden side, ligesom skjaldene, meget dovne, når ikke lysten driver både os og værket, og derfor måe vore love være så frigivende og fri
 
giørende som mueligt, og vi danske har så jævnt og klart et mål, at hvem der forståer det, kan giøre sig mageløs tydelig på det, og vi danske er endelig i regelen så mildt og godhjertig et folkefærd, at frihedens grove misbrug, når de kun er klarlig oplyste og bliver strængt straffede, er kun lidt at befrygte.
jeg veed det nok, at ligesom ordsproget siger: det gåer altid ud over de fromme,
 og de vil alle over giærdet, hvor det er lavest,
 og den hest, der fortjener havren bedst, fåer mindst af den, således fåer spagfærdige, tålmodige og undseelige folk sædvanlig mindst frihed og råderum i denne verden, men 
danmark
 er også kun en meget lille deel af verden, og da det her alt er gammel skik mellem kongen og folket ei at betage, men at skænke hinanden friheden, og da vi nu igien har fået en fri folke-stemme, så kan dog intet være rimeligere eller billigere, end at den danske tænkemåde og tankegang, såvelsom det danske modersmål, fåer råderum på den lille plet af jord, som det danske folk med den mest historiske ret kalder sit fæderneland og nøiedes altid gierne med som sin deel af verden.
når dette begynder at skee, da vil det daglig blive lettere på den danske høiskole  at give folkets ungdom en let og levende, lys og munter udsigt over det lovmæssige og retmæssige i fædernelandet, og man skal da forundre sig over, både hvor kiendelig de grove forbrydelser aftage, og hvor hurtig driftigheden i det gode voxer, thi der er igrunden meget liv i det danske folk, og livets lyst er  fri virksomhed, så næst mangelen på folkelig oplysning, er det bestemt kun det godes mangel på frihed, der bestandig forøger det ondes frækhed, og lammer alle gavnlige bestræbelser i 
danmark. alt hvad herimod kan indvendes, enten af latinske og tydske bøger eller af fremmede landes historie, seer man nok, giælder til vandsbæk, og vil man lære at kiende det danske folk og dets historie, da skal man see, jeg har ret.
fædernelandets administrative og communale forhold nævnes endelig også i kongebrevet
, som noget, man må fåe kundskab om på den danske høiskole, og skiøndt de vildfremmede ord ei der vilde være vel stædte, og skiøndt begge dele egenlig hører til “fædernelandets statistik” eller “danmarks speil” så er sagen selv dog af indlysende vigtighed, og trænger daglig høiere til at oplyses, da 
folkeråd, amtsråd og sogneråd nu løber ved siden ad vore 
collegier, amtmænd, fogeder
 og allehånde 
directioner, hvorved der meget let kan komme sammenstød og vilderede i det hele.
her vil man vel lettest og snarest opdage, hvor vovelig den hovedkulds fremkaldelse af den fri folkestemme var, thi om den også, uden videre, kunde stået lyslevende op fra de døde, vilde den dog fundet hardtad alt så fremmed i fædernelandet, at den umuelig kunde stemme dermed, og måtte da, ved sin modstand, bringe uorden i hele den borgerlige tilstand, eller hvad man kalder regierings-maskineriet og forretningernes afmålte gang. da det første pust, som pleier at være det farligste, alt nu er lykkelig overstået, tvivler jeg ingenlunde på, at jo det kongelige vovestykke
 vil lykkes i 
danmark, og det, ifølge den fri kongemagt og nutidens hurtighed, langt lettere og snarere end det folkelige vovestykke
 lykkedes; men dertil vil det dog ikke engang forslåe, at der, ved hjelp af en dansk høiskole, udvikler sig en ligeså  oplyst, mild og 
billig
 som fri folkestemme, dertil hører nødvendig også, at den egenlige (den myndige og magthavende) embedsstand bliver oplyst, billig og i det hele folkelig nok  til både at kiende den ægte folkestemme fra den falske, der aldrig vil udeblive, og fremfor alt til at udføre godt, hvad folkestemmen kræver og kongen befaler.
det var nu vist nok synd at forlange, ei blot at collegier, amtmænd, herredsfogeder o.s.v., som har havt meer end halvandet århundredes hævd på at betragte folket kun fra den passive, ikke fra den active side, nu på et øieblik skulde skifte synsmåde og finde sig i lidelsen, der må falde på dem, men også, at de skulde vise et kiendskab til folket, en smidighed under frie for hold, et overblik af deres virkekreds, og en styrke i modersmålet, som de ikke er dannede til, men dannede fra. istedenfor at forøge den nødvendig opståede spænding mellem de administrative og communale forhold, skal derfor den danske høiskole
 giøre alt mueligt til at ophæve den, men det kan naturligviis ikke lykkes, med mindre der på den anden side, ved embedsmændenes dannelse, virkes i samme retning, thi jo mere folket bliver sig sin danskhed og danskhedens ret til at giælde i fædernelandet, bevidst, desmindre kan folkestemmen forliges med det latinsk-tydske og i det hele udanske, som længe har hersket i hvad man kaldte embedsstandens dannelse. men den danske enevoldskonge må i sin viisdom også let indsee, at han er slet tjent med alle de embedsmænd, som ikke har fattet forholdet mellem en fri konge og et frit folk, der har sat hinanden i frihed, og som ei har “nemmet det danske” i alle måder, så det er kun de lærdes fordomme og de nu aldeles ubetimelige skolemester-nykker, der kan ståe i veien for det ligeså kongelige som folkelige ønske, at lade det gåe som det kan med de administrative embedsmænds såkaldte classiske lærdom og videnskabelighed, og kun see til at fåe dygtige kongelig-danske embedsmænd, som både kan udfylde og forsvare deres post og i alle måder vise, de forståer både majestæten og folket, og sætter deres ære i at være begge uundværlige. selv vore rectorer måtte jo indsee, at det er enhver amtmand, end sige da 
collegie-herrerne, langt nødvendigere at kunne godt dansk end slet latin, og langt nyttigere at kunne giøre godt alt hvad de skal, end om de kunde giøre den allerbedste latinske stil, som de hverken har stunder til, eller kan giøre kongen og folket den allermindste tjeneste med, og hvor høit vilde ikke selv det latinske skolemesterskab stige i prisen, når det ikke længer var noget, vi som nu alle tilskrev os, fordi vi alle har fusket på det, men nødtes, allerede for sjeldenhedens skyld, til at ændse og beundre!
faren ved alle hovedkulds gjennemgribende forandringer er nemlig ikke blot det første uundgåelige sammenstød mellem gammelt og nyt, men her langt mere faren for, at man ikke betimelig opdager og rask iværksætter hvad den ny tingenes orden kræver, eller rettere, hvad der kan frelse den ny tilstand fra den uorden, som derved nødvendig opståer i alle de ældre forhold og indretninger. dette var for kongen langt lettere at opdage og iværksætte 1660 end 1834, men det er derfor nu ikke mindre nødvendigt, thi vel er den fri folke-stemme slet ingen verdslig magt, men den er meget meer, den er en åndelig og hjertelig magt, der på ingen måde tilfredsstilles ved forandring af navne og udvortes tegn, men kræver tilbunds en ny, folkelig tingenes orden, som den eneste, hvori den kan passe og ved gode råd blive frugtbar til fælles bedste. det første kæmpeskridt hertil vil imidlertid være gjort, så snart den ægte danske høiskole reiser sig, og det andet kæmpeskridt lod sig allerlettest giøre, når man med den danske høiskole
 forbandt en 
plante-skole
 for alle rigets administrative eller egenlige embedsmænd, thi da disse har en eiendommelig virke-kreds tilfælles med folkerådene under alle navne og på alle trin, så burde deres dannelse på det nøieste forbindes med den folkelige og optage den i sig, da man endnu mindre åndelig end legemlig kan fåe noget i sin magt uden at eie det, medens derimod 
latin-skolen
 og det tilsvarende universitet åbenbar er den uheldigste plante-skole man kan tænke sig for kongelig-danske embedsmænd.
en sådan udvidelse af den danske høiskole
 kunde også godt foretages således, at den ingen besværede, men var alle gavnlig, men da det dog er en anden sag end den, der, efter 
kongebrevet, ligger for os, vil jeg på ingen måde dermed indvikle den i sig selv så rede, eller dermed formørke den i sig selv så klare 
reenfolkelige oplysnings-sag. kan også denne vort livs og velfærds hovedsag fåe levende fremgang, så fædernelands-kiærligheden og alle ægte danske følelser vågne, styrke og klare sig hos folke-mængden, da vil også alt, lidt før eller lidt senere, komme i sin danske orden,  som vi alle kan forståe, er i 
danmark
 den eneste rette, og det såmeget mere, som den danske forfatning,
 selv mageløs, også kræver en mageløs tingenes orden, læmpet efter den kongelige frihed, som det er folkets, og den folkelige frihed, som det er kongens udødelige ære at have fremkaldt, og må være deres stolthed at bevare og at sætte i så levende, venlig og velgiørende vexel-virkning, som mueligt, for at de fremmede kan fåe at see, vi har i danmark ei gjort noget dummere, men kun noget dristigere og bedre end konger og folk i andre lande, der strides om magtens deling og frihedens grændser, medens hos os magten og friheden, begge i vennevold, skal virke med hele deres kraft og sætte sig selv deres grændser.
det skee! især for vor egen, for vore fædres og vore børns, for gamle 
danmarks
 skyld, men dog også for at de fremmede kan see, der er dog noget dansk, som fortjener at efterlignes, thi så kloge bliver folk vel dog en af dagene, at de seer, man har kun skam af at efterligne gode hoveder, og større skam, jo bedre de er, men man har ære af at efterligne gode hjerter, så dårlige hoveder kan aldrig giøre noget klogere end at være deres skrøbelighed bekiendt, og på denne klogskab håber jeg, vort danske folke-hoved, netop fordi det ikke er nær så dårligt, som folk har tænkt og sagt, herefter vil give hele europa et lysende exempel. jeg veed meget godt, at man har skinnet og 
tilsyneladende
 et tidsrum af sex århundreder i 
danmarks
 historie for sig, når man kalder dette mit danske håb mageløs urimeligt; men jeg veed også, at skinnet bedrager ingensteds så meget, som i danmark, og at de sex århundreder, mellem 
valdemar seier
 og 
christian den ottende, er i så ældgammelt og berømt et folks historie, som det danske, kun for meget lidt at regne, ved siden ad ikke blot de tolv århundreder, men det grændseløse tidsrum, hvis danske folkeliv speiler sig i 
saxos
 danmarks-krønike fra begyndelsen til enden, så intet håb på hele jorden er igrunden rimeligere end det, at et ældgammelt folk, med en mageløs dyb og kiærlig følelse, som selv da det, med en mageløs selvfornægtelse,  blot af føielighed, trællede for de fremmede, dog kiækt forsvarede sit fæderneland, vil, når det bliver sig selv og sit store kald bevidst, udvikle en stille kraft og fredelig dådfuldhed, som man aldrig såe mage til, og have den ikke glimrende, men mageløs gode og varige lykke med sig, som selv den vantroeste verden kan see, har fulgt 
danmark
 sålænge dets navn var kiendt. derfor har jeg også med flid, i denne lille bog, afklædt mit danske håb, lagt hele den billed-dragt tilside, hvori det, undseeligt som det danske folk, helst indhyller sig, og stillet det så splitternøgent, som det er født til verden, frem for alles øine, så de kan see, det er, dyrisk talt, ligeså let at slåe det ihjel, som at kvæle et spædt barn i fødselen, men at det også vilde være ligeså stor og unaturlig, og gud skee lov! menneskelig talt, ugiørlig en synd, som om en from, elskværdig, døende moder skulde kvæle sin lille deilige datter, sin moders udtrykte billede, i fødselen. ja, ved 
danmarks, vor elskelige moders navn, det måtte 
danmark
 giøre, hvis der ikke nu skulde fødes en levende, ægte dansk oplysning og dannelse, og, det føler jeg dybt, det vil danmark ikke giøre!

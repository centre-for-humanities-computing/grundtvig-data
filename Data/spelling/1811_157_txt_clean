i det jeg tager mig den frihed at tilsende dem medfølgende sang til indrykkelse i deres blad, beder jeg om tilladelse til at sige et par ord om den art af sange, hvortil den tildels hører, nemlig de historisk-kristelige. i lutherdommets første halvtredie århundrede udgjorde sådanne den største del af de forordnede psalmer, og mig tykkes, med rette, da den historiske psalme er at ligne ved en rindende bæk, og den dogmatiske eller moralske derimod langt ligere de stillestående vande. ingen kan fortænke mig i, at jeg med denne overbevisning er utilfreds med den aldeles fortrængelse af historiske psalmer, der i den nyeste psalmebog lader sig tilsyne. visselig ville mange med mig i denne bogs fleste sange finde den gamle sandhed bekræftet, at det blot lyriske digt af nødvendighed udmattes, da den begeistrede digter ved det første greb i strængen må stræbe at fremlokke en tone, der heelt udtaler  hans følelse, og siden nøies med enten at opløse, gjentage, eller sagte antyde en mere eller mindre beslægtet følelse. de mest overflødige bilag hertil vil man finde i de mange psalmer over guds egenskaber, der ei allene ere gjentagelser og opløsninger af sig selv, men som oftest af hinanden. lægger man nu til, at disse dog, i det hele taget, ere og må være de fortrinligste, og at de egenlig moralske læredigte ifølge deres natur må vorde endnu mere enstonede, tørre og kolde, må man endnu mere beklage mangelen af det historiske liv, og jeg tør frimodig påståe, at selv når moral og fornuftreligion skulde være hovedgjenstanden for de kirkelige sange, vilde den historiske dragt være såre ønskelig; thi det er dog udentvivl vist, at digterens begeistring er langt varigere og fastere, når den er knyttet til mænd og tildragelser, samt at det pusterum, der undes ham under den historiske fremskriden, sætter ånden istand til, på de mest udmærkede punkter at virke med sin hele 
kraft.
 jeg anseer det for ligesåvist, at mængden og ikke blot mængden, både igiennem det levende exempel kommer til en klarere beskuelse af dydens herlighed og glands, end igiennem den halvdøde lærende fremstilling, samt at den blotte formanings virkning aldrig kan være så stærk, som den de enkelte opmuntringstoner, kunne frem bringe, der i den historiske sang synede mindre at være fremlokkede med overlæg end at have dannet sig selv i digterens øre. dette lod sig omstændelig udvikle ved igiennem historien at henpege på de sange, hvori de gamle fremsatte deres myther, og i det hele på den virkning, historien gennem alle tider i kæmpeviser og krøniker, legender og eventyr har havt på folkene; men det behøves her såmeget desmindre, som spørgsmålet her egenlig bliver, hvorledes kristelig religiøse sange bør være beskafne. må nu enhver kristen ansee bibelen for et indbegreb af alt, hvad der troet og fulgt kan giøre os timelig og evig lyksalige, og tillige er sandere og høiere end alt, hvad mennesker kan optænke, så følger heraf både, at bibelens indhold må være sangenes, og at disse må være digtede i hins ånd. men nu er så stor en del af begge testamenter aldeles historisk, nu er jesu liv ei allene det fuldkomneste dydsmønster, men indeholder tillige fakta, hvorpå en kristens hele tro og saligheds håb må grunde sig, såsom: kristi mirakler, lidelse, opstandelse og himmelfart, og endelig ere jesu lignelser et nyt bevis for, hvorledes selv moralen bør iføre sig en mere eller mindre historisk dragt for at vinde indgang. føier man til, at det mindre er kundskab om pligterne end villie og størke til at opfylde dem og til at forsage, hvad der beha ger sandserne, der fattes menneskene, behøves der vel ei mere bevis for, at de fleste kirkesange burde være levende billeder af jesu og de hellige mænds liv; og de fremfarne tider have lært, at sådanne tale kraftig til hjertet og låne sjælen vinger til høi flugt over det jordiske. når derfor en tidsalders mennesker ei længere finde behag i eller kunne opbygges ved sådanne, da er det et sandru vidnesbyrd om, at kristendommen ei længere boer i deres hjerte, at dens høitider ei længere ere deres, at jesu liv ei længere er det menneskelige gudsbillede, hvorpå øiet lyster at dvæle, at hans kors forarger dem, at de ei med ham ville begrave det gamle menneske for at opståe forklarede med ham, og at i det hele øiet er blindt for den hellige ånd, der hvilede over de hedenfarne guds mænd, og endnu svæver så kraftelig over deres evige mindesmærker, at enhver, som besøger dem med ydmyg følelse af sin trang vil føle sig grebet og størket og løftet til et høiere samfund. jeg kan ikke andet end med inderlig bedrøvelse her gjentage den lette men dog så tunge spådom: at dersom vi endnu længere ville vedblive at ringeagte sand kristendom og dårligen sysle med at opelske et kundskabstræ af den halvvisne gren, som er løsrevet fra sin hellige rod, da vil slægten snart vorde udjaget af sit drømte paradis, uden anden vinding end den rådnende  
    		frugt, den stjal med formastelig hånd, og da vil den forgjæves længes efter det foragtede livets træ, fortvivlende vil den ståe med den mørke grav for sig, og bag sig keruben med det flammende sværd. da den foragtede sandheden, vil den komme til at troe løgnen, atter vil europa ligge kraftløs nedsunken mellem vantroens og overtroens gabende afgrunde og kun slæbe sig frem drevet af despotismens jernsvøber, som den romerske verden fordum. at bortvende denne ulykke kan den gud allene, som fordum gav det stinkende lig liv og kraft, men at størke det døende må være enhver kristens bestræbelse. under den forudsætning, at der endnu ere mange tusinder i norden, som ei have 
    		bøiet knæ for tidens livløse afgudsbilleder, men som dog kunne trænge til at størkes i troen og håbet, troer jeg, at en samling af kristelige, mest historiske sange vilde være mange kjærkommen, og en sådan agter jeg at udgive, om gud under liv og helsen. endel skulle være selvgjorte, men den største del borgede af kingo, luther, og flere af de ældre kristelige digtere med de forandringer, tiden med ret kan fordre. skulde nogen af vore nulevende digtere, besjælet af sand kristelig tro og iver ville hædre denne samling med bidrag, skal det være mig såre kjært.
deilig er den himmel blå,
lyst det er, at see derpå,
hvor de gyldne stjerner blinke,
hvor de smile, hvor de vinke,
os fra jorden op til sig.
kommer små, og hører til!
jeg for eder sjunge vil
om så lys og mild en stjerne,
jeg det veed, i høre gierne:
himlen hører eder til.
det var midt i julenat,
hver en stjerne glimted mat,
men med eet der blev at skue 
en så klar på himlens bue,
som en liden stjernesol.
langt herfra, i østerland 
stod en gammel stjernemand,
såe fra tårnet vist på himlen,
	såe det lys i stjernevrimlen,
blev i sind så barneglad.
når den stjerne lys og blid
sig lod see ved midnatstid,
var det sagn fra gamle dage,
at en konge uden mage
skulde fødes på vor jord.
derfor blev i østerland 
nu så glad den gamle mand;
thi han vilde dog så gierne
see den lyse kongestjerne,
før han lagdes i sin grav.
han gik til sin konges slot,
kongen kiendte ham så godt,
hørte og med hjertens glæde,
at det lys var nu tilstæde,
hvorom gamle spådom lød.
han med søn og stjernemand
flux uddrog af østerland, 
for den konge at oplede,
for den konge at 
tilbede
oplede,
som var født i samme stund.
klare stjerne ledte dem
lige til jerusalem,
kongens slot de gik at finde,
der var vel en konge inde,
men ei den de ledte om.
klare stjerne hasted frem,
ledte dem til betlehem,
over hytten lav og lille
stod så pludselig den stille,
strålede så lyst og mildt.
glade udi sjæl og sind

ginge de i hytten ind,
der var ingen kongetrone,
der kun sad en fattig kone,
vugged barnet i sit skiød.
østerlands de vise mænd
fandt dog stjernen der igien, 
som de skued i det høie, 
thi i 
barnets
barners milde øie
funklende og klar den sad.
den var dem et tegn så vist,
at de såe den sande 
krist,
derfor neied de sig glade,
offrede på gyldne fade
røgelser med søde lugt.
vil i små ei også gierne
see den lyse milde stjerne,
for den konge dybt jer neie,
som guds rige har i eie,
og vil lukke jer derind?
seer i til den himmel blå,
med de gyldne stjerner på,
der den stjerne ei i finde,
men den er dog vist derinde
over jesu kongestol.
thi det barn, som var på jord
blevet er en konge stor,
og han sidder nu deroppe, 
over alle stjernetoppe
hos gud faders høire hånd.
neier eder kun, i små!
han fra himlen seer derpå.
sender ham med hjertensglæde
lov og pris til høie sæde!
det er røgelse for ham.
stjernen ledte vise mænd
til nyfødte konge hen,
i har og en sådan stjerne,
og når i den følge gierne,
komme i til jesum vist.
denne stjerne, lys og mild,
som kan aldrig lede vild,
er hans guddomsord det klare,
som han lod os åbenbare
til at lyse for vor fod.
n. f. s. grundtvig.

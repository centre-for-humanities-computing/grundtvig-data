Paa en Tid, da det lader som om Man ikke
                    ret veed hvad det er at præke bibelsk, og da der paa mange Steder prækes
                    anderledes, var det vel ikke afveien ved et Exempel at kalde denne Prækemaade,
                    som den eneste kristelige, tilbage i Folks Hukommelse. Jeg agter derfor, vil
                    Gud, at udgive en Aargang bibelske Prækener over Evangelierne.
Hvad andet jeg ønsker trykt, vægrer Man sig ei ved at
                    forlægge; men en heel Aargang bibelske Prækener, det er
                    et forfærdeligt Ord i vore Tider, og her troer Forlæggeren at maatte være vis
                    paa, at der ogsaa virkelig er Nogen, som vil købe Sligt.
Jeg maa da indbyde til Subskription. Størrelsen kan jeg umulig
                    bestemme, altsaa ikke heller  Prisen; men mine Prækener ere ikke lange, og deres
                    Udgivelse ingen Handelsspekulation; bindstærke blive de altsaa ikke, og ei
                    dyrere end høistnødvendigt.
Subskribentsamlerne faae hvert 11te Exemplar frit, og ombedes
                    at tilbagesende Planerne, saa hastig som muligt, til Hr. Hofboghandler Schubothe i Kjøbenhavn, paa Børsen No. 5, eller til
                    Undertegnede.
Den 3die November 1812.
N. F. S. Grundtvig,
Kapellan i Udbye ved Præstøe.

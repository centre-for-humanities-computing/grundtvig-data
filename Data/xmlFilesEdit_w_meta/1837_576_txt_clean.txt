En Kiøbmand giør ei mange Ord,
Men gjør han Gavn og Penge,
Dertil, og ei til Snak, paa Jord
Vi allesammen trænge,
Og har saa Hjerte han i Liv,
Og holder gode Vine,
Vi ønske ham en Venne-Viv,
Som C. A. Schmidts Pauline!
Ja, er den Kiøbmand som vor Schmidt,
Endnu langt flere Penge
Ham unde vi og ønske frit,
Til Gavn for dem, som trænge!
Vi ønske ham et Sønne-Kuld,
Med Faders Drift og Mine,
Og Fruen hans en Datter huld,
Som C. A. Schmidts Pauline!
Velkommen da med gode Kaar,
Du Bryllups-Dag den Anden;
Som, efter fem og tyve Aar,
Velsigner Ægtestanden!
Til Brude-Parrets Lykke-Skaal
Vi Vinen vil probere:
Kom seent men sødt til Banens Maal,
Og Handelen florere!
Maien, yndigst Tid om Aaret,
Som den unge Brud,
Naar i Rosen-Krands om Haaret
Knoppen springer ud!
Med din Sang som Guld i Munden,
Med dit Lysthuus grønt i Lunden,
Bølgen blaa om Rosen-Blommen,
Vær paany velkommen!
Vaaren, med de friske Blommer
Og den klare Røst,
Fører til den glade Sommer
Og den gyldne Høst;
Derfor, Mai, kun Daaren laster
Travlhed din, hvormed du haster,
Virker Daad, og dages atter
Dobbelt med din Datter!
Saa giør Mai i dette Møde:
Bruden fra i Gaar
Giemde sine Roser røde,
Fem og tyve Aar,
Blusser end ved Ungdoms-Minde,
Sidder, som en Mai-Grevinde,
Staaer og paa den grønne Tilje,
Som den ranke Lilje!
Derfor vil vi Maien prise,
Klinke ret med Flid
For Pauline og Lovise,
Rosen rød og hvid!
 Ofte saa i Fremtids Dage 
Vende Maien rig tilbage,
Møde haabfuld, som Veninder,
Mange blaa Kiærminder!
Er Venskab Livets Skyts-Gudinde,
Da Held os, Venner, i vort Lag!
Thi firedobbelt Hun herinde
Omsmiler en Sølvbryllups-Dag;
Ja, Systre, firedobbelt I
Udsmile Venskabs Harmoni!
Jer Skjalden fandt i Ungdoms Dage,
Som paa Firkløver Blad ved Blad,
Sig ønsked En til Ægtemage,
Men saae jer nødig skilles ad,
For yndig firedobbelt I
Udsmiled Venskabs Harmoni!
Og Himlen, ved jer skiønt at samle,
Forkynder, den er Venskab huld;
Gid Haand i Haand I vorde gamle,
Et Mønster for hvert Sydskend-Kuld,
For yndig firedobbelt I
Udsmile Venskabs Harmoni!

Under Navnet 
      Sæmunds Edda
      eie vi en ærværdig Samling af gamle og for det meste saare poetiske Sange
     om Guderne og om tvende Helteslægters, Volsungers og
      Gjukungers Undergang. De mytologiske Sange ere udgivne paa Islandsk og Latin af den magnæanske
     Kommission og oversatte paa Dansk af den fortjente 
      Sandvig; men denne Oversættelse er dels ei mer i
      Boghandlingen, dels kun brugbar for dem, der kende Sangene i
      Grundsproget. Sagakvadene
 henligge endnu utrykte og hartad ube kendte, skøndt de i alle Henseender fortjente at læses selv af
      UdlændingeSe Københavns
       Skilderi No. 30, hvor en Prøve findes!.
Se Københavns
       Skilderi No. 30, hvor en Prøve findes!
Af alle disse Sange tilbyder jeg herved mine Landsmænd en Oversættelse, forsynet med oplysende Anmærkninger, og Indledninger om Sangenes Ælde, indbyrdes Forhold, Slægtskab med udlændiske Digte o.s.v. Værket udkommer, dersom det finder behørig Understøttelse, i trende Hefter, hvoraf jeg mener hvert vil udgøre omtrent 20 Ark.
De som ville umage sig med at samle Subskribentere, erholde hvert 11te Exemplar frit, og ombedes at hjemsende Planerne saa snart muligt, da jeg haaber at kunne levere første Hefte endnu i Aar.
Valkendorfs Kollegium, d. 15de Jan. 1810.
N. F. S. Grundtvig.
Trykt hos
Andreas Seidelin,
i store Kannikestræde No. 46.

Danmark, deiligst Vang og Vænge, Lukt med Bølgen blaa, Hvor de faure Havfrusenge Smult som Vugger gaae, Hvor, naar Soel opstaaer af Vove, Vi faae Guld og grønne Skove! Dig ombølge Sang af Brage, Som i gamle Dage! 

Danmark, Perlen iblandt Qvinder, Fostermoder sød! Tusind Krandse af Kjærminder Hvile i dit Skjød, Dine gule Lokker graane, Lad dem om din Isse blaane! Mageløst da, som din Lykke, Er dit Hoved-Smykke! 

Danmark med det rige Hjerte, Med den klare Røst Til at tolke Fryd og Smerte, Tone Haab og Trøst! Med vort Modersmaal det søde Munterhed staae op af Døde, Lære os at rime sammen Alvor ret med Gammen! 

Danmark med den jevne Tale Og det stille Sind! Lad i Hytter og i Sale Lyset strømme ind, Saa vi stile, saa vi stevne Efter Art og efter Evne! Med det Stive os forpiner Tydsker og Latiner! 

Danmark med det lyse Belte Frit om Blomsterliv! Flet igjen til ædle Helte Vugger smaa af Siv! Djærve, milde skal de feire Uden Blod dit Hjertes Seire, Frihed mellem Belt og Sunde, Som for Fugl i Lunde ! 


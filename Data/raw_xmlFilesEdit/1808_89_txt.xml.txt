(Se Københavns Skilderi No. 102 .) 

 Du stander midt i Guders Lund Med Varme, som hos hver Kærminde; Thi Du i gamle Norden kun En mærkelig Ruin vil finde. Du knæler ei, thi Asers Magt Er Dig kun Fantasiens Pragt . 

Dit Syn forvilder sig min Ven! Imellem Gudenavnes Vrimmel , Og stedse stivt Du stirrer hen Paa Valhal, som paa Nordens Himmel. Igennem Ragnaroke ei Dit Øie end har fundet Vei. 

Kan Nogen skue høie Strid, Som føres mellem Lys og Mørke, Og Lyset fra den svundne Tid, Og Nordens Aser ikke dyrke? O! saa Du Lysets Herlighed, Du ved min Side knæled ned. 

Jeg skuer sidste hede Damp Som stiger op fra Tidens Lue. Jeg glædes, endt er store Kamp, Men Aser faldt , og jeg maa grue; I Skælven klæder sig den Lyst, Som da indstrømmer i mit Bryst. 

Aartusinder kan over Jord Henrulle, glemmes kan Idrætter, Men har det Evige sit Spor Aftrykt, ei Tiden det udsletter. Et Billede jeg ser i Nord, Og Træk jeg skuer end paa Jord. 

 Du peger paa Naturens Sprog, Som om Din Ven Det ikke kendte; Som til et Blad i store Bog, Jeg til Naturen Øiet vendte, Og Nattens Mulm med Solens Glands Sig blanded for min indre Sands. 

 Jeg stirrede mod Harmoni, Da jeg mod Alteret henstirred, Og ilende jeg gik forbi Det Enkelte, som kun forvirred; Men ved Du deraf at jeg fik Ei for det Enkelte et Blik? 

Nik. Fred. Sev. Grundtvig. 


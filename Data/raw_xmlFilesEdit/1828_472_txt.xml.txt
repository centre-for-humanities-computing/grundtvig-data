Hvor Blaa-Lys blinke ved Midnats-Tid, O, Drot saa blid! Som Ordet lød, En Skat der ligger i Jordens Skjød: En Kjedel fuld Af Sølv og Guld; Af gamle Kroner, som vil paa Ny Med Klipper gløde i Morgen-Gry, Og trille paa Tavle-Borde! 

Det var i denne vor Konges Tid, Man grov med Flid, (Jeg selv var med, Dog som en Digter for Dragen rædd) Og, Aar for Aar, Som Ordet gaaer, De skjulte Skatte kom for en Dag, Til Sjette Frederiks Velbehag, Og Danmarks Priis i Norden! 

Vel Bog-Guld batter kun lidt paa Jord, I Syd og Nord, Dog klæder godt Paa Billed-Rammen det for en Drot, Og Guld-Støv rød Kun lidt betød I Tidens Længde mod Gylden-Skrift, Som Mindes-Mærke og Aands-Bedrift, Som Ark paa Tidens Bølge! 

Hvor Saga finder sin Præst og Skjald I Konge-Hald, Der huger bedst Det Nordens Vætte at holde Fest, Der skydes Skjold For Ætten bold; Der Stubben skyder for Stammen Green; Der Kronen klarer sin Ædel-Steen Igjennem Fos og Flammer! 

Det rygtes vidt, at Christjans-Borg Fik BodBed for Sorg, Da af dens Gruus Stod op et Kongeligt Brude-Huus, Med Orgel-Klang, Og Fryde-Sang, Hvor Elskov lued’ paa Rosen-Kind, Og Hallen gløded’ i Fakkel-Skin, Med Døn af Omkvæds-Braget! 

 Men Blaa-Lys blinked’ ved Midnats-Tid, O, Drot saa blid! Det klart betød, En Skat der ligger i Danmarks Skjød: En Glands i Muld, Som Sølv og Guld; Et Sæt af Kroner, som vil paa Ny Med Klipper gløde i Morgen-Gry, Med Skov i Aften-Røde! 

Saa bær, til Harme for Trold og Thus, Du Brude-Blus, Som Kvinder faa, Vor søde Moder, i Kjortel blaa; Saa af dit Bryst, Kjærminde-lyst, I Chor af Sønnernes Fryde-Raab, Opblusser blinkende mildt dit Haab, Og spaaer om skjulte Skatte! 

N. F. S. Grundtvig.

Maa trykkes.

IKjøbenhavns Politiret, den 5te November, 1828. 

P. Eberlin.


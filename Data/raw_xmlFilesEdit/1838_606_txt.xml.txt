Konge-Tiden med sin Straalekrands, I Hytten og paa Borgen, Brat forgaaer med al sin Kraft og GlandsGlauds, Det trindt om Land er Sorgen; Men Dronning-Tiden med sit Brysingmon, Med Hjerte-Smykket fiint i Perlebaand, Den svinder ei, den varer ved Som Kjærlighed. 

Ungdoms-Tiden saa for hver en Skjald Som Diademet funkler, Efter Soelhverv klar i Dagetal Hans Verden sig fordunkler: Men hvad der var ham meer end Öineslyst, Hvad tonefuldt bevæged södt hans Bryst, Det throner bag nedgangne Soel Paa Dronningstol. 

Falke-Syner times mig ei nu Som för paa Fjelde-Tinder, Dybe Indtryk rinde dog ihu Som Krandse af Kjærminder, Saa hvad jeg sang med Fryd i Ungdomsaar Om Thyra Danebod i Kongens Gaard Det gjennemtoner end med Lyst Mit Skjaldebryst. 

Födsels-Dagen under Himmelblaa Ombölge Orgel-Toner, Danmarks Dronning vil dog ei forsmaae Et Hjerte, hvor Hun throner, Et Nyn, hvori til Ham i Lön Sig svinger op en stille Bön Om Frydesang og Gyldenaar I Kongens Gaard!Gaard; 

N. F. S. Grundtvig.


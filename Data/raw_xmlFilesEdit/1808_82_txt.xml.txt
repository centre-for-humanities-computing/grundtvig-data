(SeeStykket om mit Maskeradebal i Skilderiet No. 66.)

 Meer end man veed, Trænges og taaler Ygdrasils Ask. Høit bider Hjorten, Trøsket er Siden, Nidhøg gnaver for neden. Grimnismal. 

 Hvorfor mon Danmarks Tale lød Ved Siden af de Gamles Sange, Ifald jeg troede Kraften død, Og Jorden gold i Nordens Vange? 

 Nei, vække vilde jeg den Aand, Der slumrede i Fortids Grave, Og derfor grov min svage Haand I Bautastenen Runestave; 

Men er jeg feig, fordi jeg ei Tiltroer mig Vegtams høie Galder, At Odin reed som Vegtam til Helas Bolig og vakte ved galdrende Runer den Halvdøde, Sneebedækkede , skulde dette behøve at anmærkes? Og seer vel den, som skuer ei Tungsøvned' Hela i vor Alder? 

At Odin reed som Vegtam til Helas Bolig og vakte ved galdrende Runer den Halvdøde, Sneebedækkede , skulde dette behøve at anmærkes? 

Jeg føler det, om Nordens Træ End stod med tørre, visne Grene, Et nyt dog i det Gamles Læ Opvoxed' vist blandt Klippens Stene; 

 Men, synker under tunge Vægt Den gamle Eeg i Baalets Flamme, Da ligefuldt dog vee den Slægt, Som falde laer den gamle Stamme! 

Jeg henrykt skuer hver en Gnist, Som minder mig om Oldtids Lue; Men – Valhal faldt ved Lokes List , O maa da Nordens Søn ei grue! 

 Naar Ormen gnaver Træets Rod, Da maa, trods Ørnens ædle Vrede, Det falde, hvis i Mandeblod Ei drukne, dødes kan den Lede. 

 Vil Nidhøg Luxus med sin Hær Fra Danmark flye til fjerne Lande; Da skal i Ly af Fredriks Sværd Den gamle Eeg urokket stande. 

Men, hist i Salen seierriig Uhyret klædte Herresæde, Og derfor lød ved Danmarks Liig De gamle Heltes Sørgekvæde. 

Nic. Fred. Sev. Grundtvig. 


(I Anledning af Brevet fra Sorø Se Kiøbenhavns Skilderi No. 79 og 80. ).

SeKiøbenhavns Skilderi No. 79 og 80. 

 Til Absalons nedsjunkne Grav Du gange hen i Kvælde! Et Baand omslynger Sværd og Stav, I Andagt luer Vælde. 

Jeg stander i den svundne Old Og skuer i dens Indre. Mod Verden vendes brede Skjold, Og lyse Sværde tindre; Men Øiet stiger længselsfuld, Didop mod Solens Lue, Og Helten sukker dybt fra Muld Mod høien Himmelbue. 

Saa stræber Aanden mod sit Hjem, Men kæmpende den stræber; Da stiger Daad paa Jorden frem, Og Sang fra fromme Læber. 

Det Evige forsonet, ned En herlig Straale sender, Og Straalens Navn er Kærlighed, Den lyser og den brænder, Paa Jord den brænder som en Glød Og brændte Fod sig hæver; Men blid igennem skumle Død Den lysende hensvæver. 

 Ak! at den svandt den skønne Old, Kun fængslet halv i Norden! Da hæved sig forstandig, kold, En anden Tid paa Jorden. Man kæmped for at vinde Jord Og agted Himlen ringe: Saa brat den Straale da opfor Alt paa sin lyse Vinge. 

Ei mere tvinger heden Glød Vor Fod til sig til, sig at hæve. O! skued vi vor store Nød: Da maatte vi vist bæve. Bag Straalen luktes Porten i Som staar for Evigheden, Thi drømme vi om Harmoni, Om Harmoni herneden. 

Du Ædle! mod den brudne Form Saa længselsfuld henskuer. Du ser den svøbt i hellig Storm, Du vender Dig – og gruer! Din Længselstaare tørres hen, Og svag Dig selv Du kalder: Da Absalons saa hulde Ven Lovpriser sjunkne Alder. 

Jeg stander i den svundne Old, Og rører Harpens Strænge. O, kan da gennem Tidens Vold Ei Tonen mere trænge? 

Til Absalons nedsjunkne Grav Du gange hen i Kvælde! Der vies Sværd af hellig Stav, I Andagt luer Vælde. Nedknæl! Bekend! Den høie Glands Den svandt – og maatte svinde. Men ei vanhellig Seierskrands Seierskrands. For Nutids Prunk Du binde! 

Nik. Fred. Sev. Grundtvig. 


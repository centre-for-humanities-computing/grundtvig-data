Ding, Dang, Klokkerne ringe for Kongens Liig. Sidste Gang, Til vi skal mødes i Himmerig, Saae jeg Ansigt hans, I Voxlys-Skin, Med dødbleg Kind! Forgængelig er al Verdens-Glands! 

Ding, Dang, Klokkerne ringe for Kongens Liig. Ingen Sang Stiger for Sjælen til Himmerig! Hvorfor dog saa tyst, Som Hver og Een Var Stok og Steen? Ved Ordet kun blir for Sjælen lyst. 

Kulsort Høielofts-Salen er som en Grav, Immer fort Stirre de Stumme paa Loibænk lav; Hvor er Livets Røst, Med dæmpet Klang, I Vemods-Sang Med trillende Taare: Hjertets Trøst! 

Iiskold, Over os farer nu Dødens Haand, Hedenold Var ei saa blottet som vi for Aand; Thi om Støvet tyst, Den dulmed Sorg, Paa Birtingsborg, Med tonende Pust fra Gladhjems Kyst. 

Steendød Er hvad der skriver sig nu paa Jord Tunge sød, Kan den ei mæle et Trøstens Ord, Hvor der ringes for Liig, For Muld af Mand, Paa Gravens Rand, Ei tone en Røst fra Himmerig! 

Lydhør Vandrer paa Marken fra Arildstid, Ei han døer, Om han end daaner i Dødens Strid; Det er Hjarne-Skjald, Lys-Alfers Sang Og Harpe-Klang Indskyde ham Gladhjems Tonefald! 

Tunghør Slægten er blevet for Livets Røst, Hovedør Søger i Grav den for Døden Trøst; Men nu vendes Blad, Halleluja! Med Hephata; Hærskarernes Sang gjør sjæleglad! 

Juul, Juul! Kimer, I Klokker, for Kongens Aand! Lege Skjul Lyster den vel i sin Skabers Haand, Over Danevang, Sin Mark fuldkjær, Dog svæver nær Kong Fredegods Aand i Folkesang! 

Juul, Juul! Solen den klare bag Skyer graa Leger Skjul, Skinner dog snarlig paa Himmel blaa, For at skabe Vaar, Med Blomstervang, Og Fuglesang, Da grønnes vor Skov til Gyldenaar! 

N. F. S. Grundtvig.


Mel. Kong Christjan stod ved høien Mast.

Fra Arildstid laae Danmark fast Paa Bølgen blaa; Vel mangt et Toug i Stormen brast, Og kappet blev dets Grane-Mast, Dog ligger end vort Danmark fast Paa Bølgen blaa; Alt med sit Navn i Guld paa Speil, Det heiser Flag med grønne Seil I Raae! 

Og der var Dannemænd om Bord Fra Arilds-Tid, De evig Troskab Danmark svor, Gav Agt, holdt Vagt, holdt Eed og Ord, Vandt Priis for Troskab trindt i Nord Fra Arilds Tid! Som Danmarks Priis de sang i Sal, De hævded den med Held paa Val I Strid! 

 Thi prises Danmark allen Stund, Blandt Dannemænd, Paa Bølgen blaa, i grønne Lund; Og Danmarks Skaal af Hjertens Grund Den første er i allen Stund, Blandt Dannemænd! Ja Priis og Held med Danmarks Færd! Det overseile glat enhver Uven! 

Men Skaal saa for den Ædling hist, Vor Danske Ven, Som hævder Lov, og hader List, Og skyer som Pest unødig Tvist! Han er, det veed vi alle vist, Vort Danmarks Ven! Thi er den Dag os alle kiær, Som gav, med Danmark, alle her En Ven! 

Ja, Ven af Ret, og Ven af hver En Dannemand! Med Hjelm og Skiold og Ridder-Sværd, Du drage frem i Herre-Færd, Som Lovens Tolk, og Venner kiær Som Dannemand! Gid Tiden bide tit, som nu, Paa Tunge din og Dag itu Sin Tand! 

 Og Hun, som er dit Hjerte næst: Din Venne-Viv, Som gav dig Meer end denne Fest, Skal takkes kiønt af Ven og Giæst! Ja Du, vor Treschovs Hjerte næst: Hans Venne-Viv! Tak for i Dag og for i Gaar! Forskiøn, forsød i mange Aar Hans Liv! 

